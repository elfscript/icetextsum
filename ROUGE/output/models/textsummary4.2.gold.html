<html>
				<head>
				<title>textsummary4.2.gold.html</title>
				</head>
				<body bgcolor="white">
<a name="1">[1]</a> <a href="#1" id=1>„Þetta kom okkur mjög á óvart,“ segir Kristján Baldvinsson læknanemi, en hann hlaut fyrstu verðlaun fyrir vísindaverkefni á árlegu vísindaþingi norrænna hjarta- og lungnaskurðlækna (SATS) í Vilníus í Litháen um nýliðna helgi. </a>
<a name="2">[2]</a> <a href="#2" id=2>Verkefninu lýsir Kristján svo: „Við ákváðum að skoða hvernig öldruðum vegnar eftir skurðaðgerðir, meðal annars vegna hækkandi hlutfalls aldraðra í samfélaginu. </a>
<a name="3">[3]</a> <a href="#3" id=3>Mikilvægt er að vita hvernig fólki farnast eftir aðgerðir við lungnakrabbameini, hversu mikið gagn það hefur af aðgerðunum. </a>
<a name="4">[4]</a> <a href="#4" id=4>Í stuttu máli kom Ísland mjög vel út úr rannsókninni,“ segir hann.  </a>
<a name="5">[5]</a> <a href="#5" id=5>Þetta er í fyrsta skipti sem Íslendingur hlýtur verðlaunin og vakti sérstaka athygli að læknanemi skyldi hljóta þessa viðurkenningu. </a>
<a name="6">[6]</a> <a href="#6" id=6>Kristján hlaut sem fyrr segir verðlaun fyrir besta erindið, en við mat á erindunum var bæði horft til vísindalegs innihalds og flutnings. </a>
</body>
									 </html>
