<html>
				<head>
				<title>textsummary15.1.gold.html</title>
				</head>
				<body bgcolor="white">
<a name="1">[1]</a> <a href="#1" id=1>Afar misjafnt er eftir löndum hvernig brotthvarf frá námi er skilgreint. </a>
<a name="2">[2]</a> <a href="#2" id=2>Sumir þeirra sem teljast brotthvarfsnemendur hér á landi, myndu teljast útskrifaðir í öðrum Evrópulöndum. </a>
<a name="3">[3]</a> <a href="#3" id=3>Að sögn Magnúsar Þorkelssonar, skólameistara Flensborgarskólans, er afar misjafnt er eftir löndum OECD og ESB/EES hvernig brotthvarf úr framhaldsskólum er skilgreint. </a>
<a name="4">[4]</a> <a href="#4" id=4>Skipulag skólakerfa væri mismunandi á milli landa, skil á milli grunn- og framhaldsskóla mismunandi og aðgengi að framhaldsskólum misjafnt. </a>
<a name="5">[5]</a> <a href="#5" id=5>Hann benti á að inntökuhópar framhaldsskólanna væru afar ólíkir. </a>
<a name="6">[6]</a> <a href="#6" id=6>Sumir tækju einungis við nemendum með háar einkunnir, aðrir tækju nánast við öllum nemendum. </a>
<a name="7">[7]</a> <a href="#7" id=7>Það hefði áhrif á samanburð á milli skóla. </a>
<a name="8">[8]</a> <a href="#8" id=8>Hann sagði að nokkur hópur þeirra sem væru skilgreindir sem brotthvarfsnemendur hefði lokið tilskildum einingafjölda, en hefði engu að síður ekki lokið stúdentsprófi. </a>
<a name="9">[9]</a> <a href="#9" id=9>„Í mörgum löndum OECD og Evrópulöndum væri þessi hópur skilgreindur sem útskrifaður,“ sagði Magnús.</a>
</body>
									 </html>
