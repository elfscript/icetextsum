Framgöngu meirihlutans í borgarstjórn Reykjavíkur um að greiða ekki fjárstyrk til kvikmyndahátíðarinnar RIFF, heldur ákveða að styrkja aðra aðila til að halda kvikmyndahátíð má líkja við fjandsamlega yfirtöku. 
Ekki sé hægt að leggja að jöfnu kvikmyndahátíð sem haldin hefur verið í mörg ár og hátíð sem aldrei hefur verið haldin.
Í tilkynningu frá þeim Áslaugu Maríu Friðriksdóttur og Júlíusi Vífili Ingvarssyni, borgarfulltrúum, segir að gagnrýna megi niðurstöður og rökstuðning faghóps Bandalags íslenskra listamanna. 
„Þá væri undarlegt að meta að jöfnu hugmynd að hátíð sem aldrei hefur verið haldin og hátíðar sem rekin hafi verið í 10 ára samstarfi við Reykjavíkurborg.“ 
