Anna Sigríður segir greinilegt að trefjaneysla minnki líkur á ýmsum sjúkdómum og sé mikilvægur hluti af heilsusamlegu mataræði. 
Mikil umræða hefur verið um kolvetni eða kolvetnaleysi að undanförnu. 
„Á málþinginu velti ég fyrir mér hvað það er sem vantar þegar við sleppum kolvetnunum. 
Það ber á því að mikilvægi trefja hafi gleymst í allri umræðunni um kolvetni og kolvetnum öllum verið steypt undir einn hatt, það er hins vegar himinn og haf milli gæða innbyrðis kolvetnanna og nauðsynlegt að gera sér grein fyrir því hvers maður fer á mis við ef maður gengur of langt í að forðast alla kolvetnagjafa,“ segir Anna Sigríður.