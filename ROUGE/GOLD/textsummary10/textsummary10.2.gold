Bókasafn Seltjarnarness hleypti í dag af stað sérstakri vitundarvakningu meðal unglingsdrengja á Seltjarnarnesi, en markmiðið er að auka lestur þeirra á bókum. 
Soffía Karlsdóttir, sviðsstjóri menningar- og samskiptasviðs Seltjarnarnesbæjar, segir að hugmyndin hafi kviknað í kjölfar niðurstaðna PISA-könnunar OECD, sem mikið hefur verið rætt um undanfarin misseri. 
Nær þriðjungur fimmtán ára stráka á Íslandi getur ekki lesið sér til gagns samkvæmt niðurstöðum könnunarinnar. 
Frammistaða Íslands er lakari miðað við sömu könnun sem kynnt var fyrir sex árum og sagði Illugi Gunnarsson, menningar- og menntamálaráðherra, að niðurstöðurnar væru mikið áfall. 
Þá hefur starfsfólk bókasafnsins útbúið bóka-, áhugasviðs- og atriðaorðalista sem lesendur geta glöggvað sig á með það fyrir augum að takmarka bókaleitina við áhugamál þeirra. 
Listinn er bæði aðgengilegur á bókasafninu sem og á vefsíðu þess. 
Aðspurð segir Soffía að fimmtán ára strákar sæki sér ekki í eins miklum mæli bækur á bókasafni og stelpurnar