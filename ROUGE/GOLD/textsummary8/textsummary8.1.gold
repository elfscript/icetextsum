Á dögunum lagt bann við því í Nígeríu að samkynhneigðir hittist. 
Jafngildir það því að gera samkynhneigð ólöglega í landinu. 
Þá bárust í dag fréttir frá Úganda þess efnis að forseti landsins hefði synjað lögum staðfestingar sem hefðu gert það að verkum að dæma mætti fólk í lífstíðarfangelsi fyrir samkynhneigð.
Þrátt fyrir að lögin verði ekki að veruleika í Úganda eru ofsóknir gegn samkynhneigðum algengar.
Anna Pála Sverrisdóttir, formaður Samtakanna '78, segir að meðal þess sem samtökin hyggjast gera er að veita systursamtökum sínum í Úganda aðstoð. 
„Þó svo ekki sé enn hægt að greina frá smáatriðum þá erum við með formlegt verkefni og vel skilgreint í pípunum sem snýr að því að styðja við þessi systursamtök okkar svo þau geti upplýst sitt samfélag betur. 
Þannig unnust sigrar okkar á Íslandi, með fræðslu og upplýsingagjöf, og geta gert það annars staðar einnig.“