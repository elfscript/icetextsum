Óvíst er hvort Alþjóðlega kvikmyndahátíðin í Reykjavík (RIFF) verður haldin í haust. 
RIFF hlaut í fyrra hátt í tíu milljóna króna styrk frá borginni, annað eins frá mennta- og menningarmálaráðuneytinu, auk þess sem fjölmörg fyrirtæki hafa veitt hátíðinni fjárstyrki þann áratug sem hún hefur verið við lýði.
Ákvörðun Reykjavíkurborgar á dögunum vakti töluverða athygli. 
„Greinargerðin með skoðunum okkar er trúnaðarmál,“ sagði Gunnar Hrafnsson, formaður faghóps Bandalags íslenskra listamanna í gær þegar forvitnast var um ástæður breytinganna. 
Stjórn RIFF skrifaði í vikunni opið bréf til Reykjavíkurborgar þar sem ákvörðun borgaryfirvalda er hörmuð. 
Þar kemur fram að Menningar- og ferðamálaráð hafi lagt mikinn þunga á samstarf við Heimili kvikmyndanna – Bíó Paradís og RIFF hafi sýnt áhuga á því og vilji verið fyrir því að gera langtímasamning um samstarf.