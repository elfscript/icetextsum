Kristján Baldvinsson læknanemi hlaut fyrstu verðlaun fyrir vísindaverkefni á árlegu vísindaþingi norrænna hjarta- og lungnaskurðlækna (SATS) í Vilníus í Litháen. 
Þetta er í fyrsta skipti sem Íslendingur hlýtur verðlaunin og vakti sérstaka athygli að læknanemi skyldi hljóta þessa viðurkenningu. 
Kristján hlaut sem fyrr segir verðlaun fyrir besta erindið, en við mat á erindunum var bæði horft til vísindalegs innihalds og flutnings. 
Verkefninu lýsir Kristján svo: „Við ákváðum að skoða hvernig öldruðum vegnar eftir skurðaðgerðir, meðal annars vegna hækkandi hlutfalls aldraðra í samfélaginu. 
Í stuttu máli kom Ísland mjög vel út úr rannsókninni,“ segir hann.  
Hann segir að í rannsókn sinni hafi komið í ljós góður árangur bæði þegar litið er til skemmri og lengri tíma.