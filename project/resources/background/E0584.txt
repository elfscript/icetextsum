HRÓKURINN og Bónus buðu börnum og fullorðnum í opið og ókeypis fjöltefli við Henrik Danielsen, stórmeistara og skólastjóra Hróksins, á föstudag og laugardag við verslun Bónuss í Kringlunni.
Bónus hefur verið einn helsti bakhjarl Hróksins síðustu misserin og stutt félagið dyggilega við að breiða út fagnaðarerindi skáklistarinnar meðal yngri kynslóðarinnar. Með fjölteflinu vildi Hrókurinn vekja athygli á mikilvægum stuðningi Bónus við skákstarf meðal barna og ungmenna. 
Við upphaf fjölteflisins var Jóhannes Jónsson í Bónus heiðraður af Hróknum fyrir stuðning við starf félagsins meðal barna á Íslandi.
