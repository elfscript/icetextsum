NÚ þegar sumarið er gengið í garð og ferðamennirnir streyma til landsins í bílförmum eru allar líkur á að ein mest selda plata Íslandssögunnar taki sölukipp. Á hljómplötunni sameina Björk Guðmundsdóttir og Tríó Guðmundar Ingólfssonar krafta sína en platan er fyrir löngu orðin klassísk í hugum landans og varla til það heimili sem ekki státar af eintaki. Gling Gló hefur verið samfellt á Tónlistanum í hartnær ár og er líklega ekkert á leiðinni af honum fyrr en í fyrsta lagi með haustinu.
