VÉLAVER kynnir nú fyrstu nýju Iveco Trakker-verktakabílana sem sýndir voru á IAA-sýningunni í Hannover í haust.
Iveco Trakker hefur um árabil verið einn mest seldi verktakabíll í Evrópu enda sérhannaður fyrir erfiða verktakavinnu þar sem hærra er undir flesta hluta bílsins auk þess er hann búinn nádrifum og öflugu fjaðrakerfi sem hentar sérlega vel við aðstæður jarðvinnuverktaka. 
Þessir bílar er með nýju lúxushúsi en þau eru fáanleg í þremur útfærslum þ.e.a.s. stutt, langt og hátt. Ökumannshúsinu svipar til þess húss sem verið hefur á Iveco Stralis-landflutningabílunum hvað varðar hljóðeinangrun og þægindi. 
Með nýju Iveco Trakker-línunni hefur módelum verið fjölgað en Trakker fæst í útfærslunum 4x2, 4x4, 6x4, 6x6, 8x4 og 8x8. 
Bílarnir eru búnir hinum sparneytnu Cursor 8 og 13 lítra mótorum ásamt 12 þrepa rafeindastýrðum gírkassa með sjálfvirkri eða handvirkri skiptingu. 
Vélaver er með sýningarbíl á staðnum en fyrstu sendingarnar af fjögurra öxla bílunum með tunnupöllum koma til landsins í apríl og maí. 
Bílarnir eru á sérstöku kynningarverði og er hluti þeirra þegar seldur.
