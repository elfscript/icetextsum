HLÍÐIN fyrir ofan bæinn Finnastaði í Eyjafjarðarsveit var ein rjúkandi rúst eftir að kviknaði þar í sinu í gær. Allt tiltækt lið slökkviliðsins á Akureyri, auk lögreglu, björgunarsveitarmanna og nágranna, var kallað að bænum um miðjan dag. Hafði bóndinn fengið leyfi fyrir því að kveikja í sinu en varð að fá liðsinni þegar eldurinn tók að breiðast hratt út. Var yfir stórt svæði að fara enda tók slökkvistarfið einar þrjár klukkustundir.
