SAMTÖKIN Gróður fyrir fólk í landnámi Ingólfs heldur aðalfund sinn í dag kl. 16.30 í Norræna húsinu og er hann öllum opinn.
Eftir aðalfundinn verður haldið málþing undir yfirskriftinni «Fólkið, fákar, foldarskart», þar sem rædd verður nýting lífræns úrgangs til uppgræðslu, ekki síst hrossataðs. Bæði verður hugmyndafræðin skoðuð og einnig bein verkleg nýting úrgangsins við aðstæður í landnámi Ingólfs. Frummælendur á málþinginu verða: Sigríður Anna Þórðardóttir umhverfisráðherra, Katrín Jakobsdóttir, formaður umhverfisnefndar Reykjavíkur, Sigurbjörn Bárðarson hrossaræktarfrömuður og Andrés Arnalds, fagmálastjóri Landgræðslunnar.
