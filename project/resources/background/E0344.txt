FERÐAMÁLARÁÐ Íslands hefur opnað nýja útgáfu af vefnum www.ferdamalarad.is. Á vefnum er að finna fjölþættar upplýsingar um íslenska ferðaþjónustu. 
Vefurinn á að nýtast aðilum innan greinarinnar og öllum sem þurfa að leita sér upplýsinga um efni tengt ferðaþjónustunni, svo sem fjölmiðlum, skólafólki og fleirum. 
Með nýja vefnum verður handhægara að auka miðlun upplýsinga frá Ferðamálaráði og greininni í heild og tækifæri skapast til frekari þróunar vefjarins. Meðal nýrra þátta má nefna viðburðadagatal um það sem er á döfinni í íslenskri ferðaþjónustu og spjallsvæði. Hönnun og forritun nýja vefjarins var unnin í samvinnu við upplýsingatæknifyrirtækin Betri lausnir og Hugvit í Reykjavík og er vefumsjónarkerfið Vefþór notað við daglega umsýslu.
