Viðmælandi Jóns Ársæls Þórðarsonar í Sjálfstæðu fólki í kvöld er dr. Njörður P. Njarðvík, skáld og prófessor í bókmenntafræðum. Njörður hefur unnið mikið mannúðarstarf við að bjarga götubörnum í Afríku, og þá sérstaklega í lýðveldinu Tógó. Njörður hefur fengið fjölda manns í lið með sér, meðal annars alþingismanninn Össur Skarphéðinsson, Þráin Bertelsson rithöfund og Jóhannes í Bónus. Hluti af hópnum fór á dögunum til Tógó og þeir Jón Ársæll Þórðarson og Steingrímur Jón Þórðarson tökumaður slógust með í för. Þátturinn verður í tveimur hlutum og verður síðari hlutinn sýndur næstkomandi sunnudag. Sjálfstætt fólk er á dagskrá Stöðvar 2 kl. 20.00.
