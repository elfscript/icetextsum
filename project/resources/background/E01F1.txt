Sjávarútvegsráðuneytið hefur gefið út nýja reglugerð um dragnótaveiðar sem m.a. inniheldur breytingar á veiðisvæðum dragnótarbáta við Austurland. Fiskistofa mun á næstu dögum breyta dragnótaleyfum við Austurland til samræmis við ákvæði nýrra reglna.
Bannað er að veiða í dragnót í Mjóafirði innan línu sem dregin er á milli Hofs og Kross og bátum lengri en 22 metrar eru bannaðar veiðar á svæði innan línu sem dregin er milli Landsenda, Dalatanga, Norðfjarðarhorns, Gerpisflasar, Kambanesvita, Hlaða og Knarrarsundsflesjar. Að öðru leyti eru óbreytt svæða- og tímamörk veiðisvæða dragnótabátanna. Breytingin gildir frá og með 15. apríl.
