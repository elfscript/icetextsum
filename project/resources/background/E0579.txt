HÚSFYLLIR var á tónleikum þeirra Bubba Morthens og Eivarar Pálsdóttur í íþróttahöllinni í Skála í Færeyjum á fimmtudagskvöld. Ásamt þeim tróð upp tónlistarmaðurinn Stanley Samuelsen.
Fram kemur í færeyska dagblaðinu Dimmalætting að yfir 600 manns hafi mætt á tónleikana í höllinni og er Bubbi nefndur ástsælasti alþýðusöngvari Íslands. Góður rómur var gerður að tónleikunum.
