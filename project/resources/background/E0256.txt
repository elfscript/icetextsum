JÓN Arnór Stefánsson var í byrjunarliði Evrópuúrvalsins í FIBA-Stjörnuleiknum sem fram fór í dag á Kýpur en þar hafði heimsliðið betur gegn Evrópuliðinu, 106:102. Jón Arnór skoraði 10 stig í leiknum, tók 3 fráköst og gaf eina stoðsendingu. En hann var eini leikmaðurinn í Evrópuliðinu frá Vestur-Evrópu. Þess ber að geta að í Evrópu er leikið í tveimur Evrópudeildum en lið Jóns Arnórs, Dynamo St. Pétursborg, leikur í Evrópukeppni á vegum FIBA, en stærstu lið Evrópu leika í Euroleague og semja þau lið m.a. sjálf um gerð sjónvarpssamninga. 
Á vef KR var haft eftir Jóni Arnóri að nokkur NBA-lið í Bandaríkjunum hefðu sýnt honum áhuga en samningur hans við rússneska liðið rennur út í sumar, en Jón Arnór var í eitt ár í herbúðum Dallas Mavericks.
