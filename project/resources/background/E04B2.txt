Reykjavík - Fasteignasalan Foss hefur til sölu gott raðhús á vinsælum stað í Vesturbænum, á Fjörugranda 4. Húsið er á þremur hæðum, 292,5 fermetrar með bílskúr.
Komið er inn í hol þar sem marmari er á gólfi, skápur og gestasnyrting. Útgengt er í bílskúr úr holi. Komið er inn í stórt rými sem samanstendur af eldhúsi, stofu og borðstofu. Eldhús er opið og stórt með sérsmíðuðum innréttingum og vönduðum tækjum. 
Stofa og borðstofa eru í stóru alrými, hlaðinn arinn í stofu og gegnheil eik á gólfum. Marmari er á vegg í stofu. Útgengt er úr stofu á viðarpall með girðingu í kring. Loft í stofu og borðstofu er teiknað af innanhússarkitekt. 
Gengið er upp á aðra hæð þar sem er kókosteppi á gólfi. Á annarri hæð eru fjögur svefnherbergi, mjög stór með ljósu parketi á gólfum. Baðherbergi er stórt og flísalagt og með baðkari og sturtuklefa. Sérþvottahús er á hæð. 
Risið er eitt stórt rými sem ekki er talið inni í fermetrafjölda. Það er með þakgluggum og getur nýst sem skrifstofa eða sjónvarpsherbergi. 
Í kjallara er gengið niður stiga með kókosteppi. Þar er full lofthæð og stafaparket á gólfum. Þrjú herbergi eru þar og gott rými með vatnslögnum, hugsað undir gufubað. 
Eigninni fylgir 26 fermetra innbyggður bílskúr og hitalögn er í plani. Húsið var málað fyrir ári og múrað fyrir tveimur árum. Frá húsinu er stutt í skóla, það er í botnlanga og því á afar rólegum stað. Ásett verð er 49,7 millj. kr.
