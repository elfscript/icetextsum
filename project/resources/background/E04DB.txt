VÖRUBÍLL valt í gær á Kárahnjúkavegi og eftir bílveltuna blossaði upp eldur í bílnum. Ökumaðurinn hlaut ekki teljandi meiðsli við veltuna og komst hann klakklaust út úr bílnum. Að sögn lögreglunnar á Egilsstöðum varð óhappið með þeim hætti að tveir vörubílar mættust á veginum, við það lét vegkanturinn undan og því fór sem fór. Vörubíllinn er mikið skemmdur og jafnvel talinn ónýtur eftir veltuna og brunann.
