Íslenski dansflokkurinn heldur til Skotlands í sýningarferðalag á fimmtudaginn. Mun hann sýna verk Helenu Jónsdóttur, Open Source, sem frumsýnt var í Borgarleikhúsinu 27. febrúar síðastliðinn. Sýningin verður í Dundee Rep Theatre hinn 7. maí. Dundee rep theatre hýsir hinn þekkta flokk Scottish Dance Theatre, einn helsta nútímadansflokk Skota. Jafnframt tekur leikhúsið á móti hinum ýmsu gesta-dans- og leikhópum.
