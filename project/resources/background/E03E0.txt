ANDREW Sam, enskur knattspyrnumaður, kom til landsins í gærkvöld og verður til reynslu hjá Eyjamönnum næstu vikuna. Sam er 22 ára sóknarmaður, fæddur í Leeds, en hann hefur verið í námi í Bandaríkjunum undanfarin ár og ekki leikið með ensku félagi. Vestanhafs hefur hann leikið með liði Cal State Fullerton háskóla og skorað þar mikið af mörkum undanfarin ár. Að sögn Gísla Hjartarsonar hjá knattspyrnudeild ÍBV er fyrirhugað að Sam leiki einn til tvo æfingaleiki með Eyjamönnum áður en tekin verði ákvörðun um hvort honum verði boðinn samningur.
Fyrir eru hjá ÍBV þrír enskir leikmenn, Ian Jeffs, Matthew Platt og James Robinson, sem allir koma frá 1. deildarliðinu Crewe. Jeffs er að hefja sitt þriðja tímabil með Eyjamönnum en Platt og Robinson eru nýir í hópi þeirra.
