Leikfélag Akureyrar býður upp á leiklistarnámskeið fyrir börn, unglinga og fullorðna í júní í sumar. Kennslan fer fram með æfingum og leikjum. 
Nemendur fá þjálfun í að koma fram fyrir framan aðra. Farið verður í spuna, leikhússport og æfðar stuttar senur eftir því sem efni standa til. 
Nemendur og kennari spinna sig saman gegnum ævintýri leikhússins. 
Kennt verður á sviði leikhússins og nemendur kynnast krókum og kimum hússins. Kennari á námskeiðunum er Hildigunnur Þráinsdóttir. Nánari upplýsingar á leikfelag.is. 
Skráning fer fram á; midasala@leikfelag.is eða í síma 862 8011 eftir kl. 17.
