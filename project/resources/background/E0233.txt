«Við höfum allt of lengi reynt að leiða hjá okkur þau vandamál, sem tengjast íslamstrú. Ástæðan er að sumu leyti umburðarlyndi en líka leti.» Þetta er haft eftir Margréti Þórhildi Danadrottningu í nýrri bók um hana. «Það má vissulega segja margt gott um það fólk, sem hefur trúna að leiðarljósi frá morgni til kvölds, frá vöggu til grafar. Þannig er það líka með margt kristið fólk,» segir drottning, sem dregur hins vegar enga dul á andúð sína á «alræðishyggjunni sem einnig er hluti af íslam». Hún fordæmir jafnframt trúarofstæki, múslíma sem annarra. Þá segir hún, að íslamskir innflytjendur verði að læra skammlausa dönsku til að geta orðið hluti af samfélaginu.
Hættum á að vera stimpluð
Margrét segir, að íslam verði að svara «og taka um leið þá áhættu að fá á okkur einhvern stimpil fyrir vikið. Það er nefnilega ýmislegt, sem ekki á skilið neitt umburðarlyndi. Þeir, sem það sýna í þessum efnum, verða að spyrja sig hver ástæðan sé. Stafar þetta af sannfæringu eða bara af því, að það er svo þægilegt að hafa enga skoðun?» 
Múslímar eru nú um 3% íbúa Danmerkur en stjórnvöld vilja draga úr innflytjendastraumnum þangað.
