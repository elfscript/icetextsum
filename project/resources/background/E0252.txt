Bæjarráð Bolungarvíkur hefur tekið jákvætt í boð um að taka þátt í stofnun einkahlutafélags sem stofnað verður í samstarfi við önnur sveitarfélög á Vestfjörðum og þýska ferðaþjónustuaðila. Fyrirtækinu er ætlað að byggja og reka sumarhús og báta fyrir sjóstangveiði. Var óskað eftir 100 þúsund króna hlutafjárframlagi Bolungarvíkurkaupstaðar. Eins og áður sagði tók bæjarráð jákvætt í málið en vísaði því til umsagnar atvinnumálaráðs að því er fram kemur á bb.is.
