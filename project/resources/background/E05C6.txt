STYRKJUM úr Háskólasjóði KEA hefur verið úthlutað, en alls bárust 19 umsóknir, samtals að upphæð 16,5 milljónir króna. Til úthlutunar nú voru 5 milljónir og voru 10 verkefni styrkt. Hæsta styrkinn að þessu sinni fengu þrír starfsmenn auðlindadeildar, 1,5 milljónir til rannsókna á hverastrýtum í Eyjafirði. Þá voru m.a. styrkt verkefni um notkun lífvirkra efna í lúðueldi, fóður í vetni, þátt vinnsluminnis í hreyfanlegu umhverfi, tengsl fyrirburafæðinga og tannholdsbólgu, gerð margmiðlunarvefjar um menningar- og atvinnusögu Eyjafjarðar og fjölnýtingu jarðhita.
