Reykjavík - Fasteignasalan Hraunhamar hefur í einkasölu fallegt og vel staðsett raðhús í Laxakvísl 31 í Reykjavík. Húsið er á tveimur hæðum ásamt kjallara og bílskúr, samtals um 300 fermetrar.
Í húsinu er forstofa með skáp, hol og gestasnyrting. Eldhús er með fallegri innréttingu og góðum borðkrók. Einnig er stór stofa og borðstofa og góð sólstofa með útgangi út í fallegan bakgarð með sólpalli og tilheyrandi. 
Frá holi er gengið upp stiga og þar er einnig gott hol. Tvö góð barnaherbergi með skápum og stórt unglingaherbergi með skáp. Hjónaherbergið er með góðum skápum og útgangi út á svalir, en útsýni til suðurs að Breiðholti og Árbæjarsafni. Baðherbergi er með baðkari, sturtuklefa og fallegri innréttingu. Þvottavél höfð á baði. 
Frá holi er gengið niður í kjallara, þar er alrými með glugga og geymslu undir stiga. Geymsla og vinnurými inn af. Góður bílskúr og innangengt niður í vinnurými. Gólfefni eru að mestu parket og flísar, ásamt teppi. Húsið er til afhendingar 1. september 2005. Ásett verð er 39,8 millj. kr.
