ÞESSARI flækingstík er þakkað að hafa bjargað nýfæddu stúlkubarni, sem skilið var eftir úti í skógi í Kenýa. Tíkin, sem er nýgotin, fann barnið í plastpoka, sem hún bar síðan í kjaftinum yfir fjölfarna götu, í gegnum gaddavírsgirðingu og kom svo fyrir hjá hvolpunum. Þykir mikil mildi, að barnið skyldi lifa af en á sjúkrahúsinu, þar sem það er nú, er það kallað Engill og braggast vel.
