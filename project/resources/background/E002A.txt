DÓMSTÓLL í Ósló dæmdi í gærmorgun 42 ára gamlan Íslending í tveggja ára og þriggja mánaða fangelsi fyrir að nauðga tveimur konum um borð í ferju í janúar í fyrra. Fólkið starfaði allt í ferjunni.
Að sögn fréttavefjar VG kom fram í dómnum að maðurinn laumaðist með viku millibili inn í klefa kvennanna þar sem þær sváfu og nauðgaði þeim. Gerðist þetta þegar ferjan lá við bryggju í Ósló. Ferjan var í ferðum milli Ósló og Hirtshals í Danmörku. 
Maðurinn var einnig dæmdur til að greiða konunum tveimur jafnvirði einnar milljónar íslenskra króna hvorri.
