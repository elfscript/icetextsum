VIÐSKIPTI í Kauphöll Íslands voru dræm í gær en heildarviðskipti námu ríflega 7,2 milljörðum króna. Viðskipti voru með hlutabréf fyrir rúmlega 3,7 milljarða og þar af voru viðskipti með Kaupþing banka langmest, fyrir 2,7 milljarða. 
Mest hækkun varð á bréfum Kögunar, 0,3%, en gengi flestra þeirra fyrirtækja sem verslað var með lækkaði. Mest var lækkunin á bréfum Kaupþings banka en þau lækkuðu um 1,9%, og var lokaverð þeirra 525 krónur. Kaupþing lækkaði einnig í kauphöllinni í Stokkhólmi en þar var lækkunin 1,7%. 
Úrvalsvísitala aðallista lækkaði um 1,2% og fór hún niður fyrir 4.000 stig . Lokagildi vísitölunnar var 3.985 stig.
