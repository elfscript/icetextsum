Á fundi skólanefndar Akureyrar á dögunum var lagt fram yfirlit yfir leikskólagjöld í bænum í samanburði við leikskólagjöld nokkurra sambærilegra sveitarfélaga. Þar kemur fram að almennt leikskólagjald með fæði er lægst á Akureyri, nema þegar um 5 ára börn í Reykjavík er að ræða. Gjald fyrir einstæða foreldra og báða í námi er næst lægst á Akureyri og gjald fyrir foreldra þar sem annað er í námi er með því lægra sem gerist.
