SÍF hefur nú aðeins starfsemi í fjórum löndum að Íslandi meðtöldu eftir söluna á Iceland Seafood Corp. í Bandaríkjunum og Iceland Seafood International. Þannig hefur SÍF selt frá sér starfsemi í 11 löndum á þessu ári og veltan minnkar um 30 milljarða króna.
Svo kann að fara að næstu landvinningar SÍF tengist ekki sjávarfangi, eins og hingað til hefur verið. Fyrirtækið hefur markað sér skýran vettvang í sölu tilbúinna matvæla í Evrópu en hætt starfsemi sinni í Norður-Ameríku og frumvinnslu og sölu lítt unninna afurða. Sala annarra matvæla en sjávarfangs getur því fallið vel að núverandi starfsemi SÍF, sem er nær öll í Frakklandi og Bretlandi.
