HEILDARVIÐSKIPTI í Kauphöll Íslands í gær námu 2,2 milljörðum króna. Þar af voru viðskipti með hlutabréf fyrir 1,4 milljarða. Úrvalsvísitalan lækaði um 0,93% og er 3.979 stig.
Gengi hlutabréfa félaga í úrvalsvísitölunni lækkaði í gær, að tveimur félögum frátöldum, Straumi Fjárfestingarbanka og Kögun . Hækkaði gengi bréfa Straums um 1,3% og Kögunar um 0,2%. Mest lækkun varð á bréfum Bakkavarar , 1,5%, af félögunum í úrvalsvísitölunni.
