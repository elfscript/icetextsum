ÍÞRÓTTAMÁLARÁÐHERRAR Evrópusambandsins vara UEFA, Knattspyrnusamband Evrópu, við nýjum reglum um ákveðinn fjölda heimamanna í hverju liði og segja þær varla standast gagnvart reglum sambandsins um frjálst flæði vinnuafls.
Á næstu leiktíð eiga að minnsta kosti tveir leikmenn úr 25 manna leikmannahópi að vera innfæddir og hafa komið upp í gegnum unglingastarf félaga og að auki tveir heimamenn. 
Ráðherrarnir vilja fá nánari útskýringar á hvernig þetta eigi að virka áður en þeir taka endanlega afstöðu til málsins en Richard Caborn, íþróttamálaráðherra Bretlands, segist viss um að nýju reglurnar muni valda deilum. 
«Ég er sannfærður um að dómsmál munu rísa vegna þessa. Við verðum að tryggja að allir hafi jafnan aðgang að íþróttum, sama hver á í hlut,» segir Richard Caborn.
