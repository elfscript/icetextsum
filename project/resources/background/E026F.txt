GEIR H. Haarde hefur í dag verið fjármálaráðherra í sjö ár samfellt, lengur en nokkur fyrirrennara hans.
Geir tók við fjármálaráðuneytinu úr hendi Friðriks Sophussonar, sem vantaði tvær vikur upp á sjö ár þegar hann lét af starfi fjármálaráðherra 16. apríl 1998. 
Geir bendir á í samtali við Morgunblaðið, að það sé til marks um stöðugleikann í íslenzkum stjórnmálum, að þeir Friðrik hafi verið tveir um síðustu fjórtán ár meðan átta menn hafi gegnt fjármálaráðherraembættinu næstu fjórtán ár á undan þeim.
