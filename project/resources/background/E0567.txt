Handverksfólk úr félagsmiðstöðinni í Hraunbæ 105 í Reykjavík sýnir afrakstur vetrarstarfsins á morgun, sunnudag, og á mánudag. 
Á sýningunni eru fjölbreyttir munir sem fólkið hefur unnið að í tómstundastarfinu. Gréta Stefánsdóttir og Elín Guðmundsdóttir voru að leggja lokahönd á muni sína fyrir uppsetningu sýningarinnar. Þær eru öflugum hópi handavinnufólks og í næsta herbergi voru útskurðarmeistararnir að ljúka sínum verkum. Handavinnusýningin verður opin á morgun kl. 13 til 17 og á mánudag kl. 9 til 17. Kaffiveitingar eru á staðnum.
