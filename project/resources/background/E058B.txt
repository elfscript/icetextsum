ENN liggur ekki ljóst fyrir hvenær þinglok verða á Alþingi í vor. Samkvæmt starfsáætlun þingsins er gert ráð fyrir því að þingfrestun verði á miðvikudag. Enn á eftir að afgreiða umdeild mál innan þingsins, s.s. frumvarp til nýrra samkeppnislaga, og frumvarp um Ríkisútvarpið sf. Þá verður tekist á um tillögu samgönguráðherra um samgönguáætlun fyrir árin 2005 til 2008. Þingmennirnir Kristinn H. Gunnarsson, Framsóknarflokki, og Gunnar Birgisson, Sjálfstæðisflokki eru meðal þeirra sem gagnrýnt hafa þá áætlun harðlega 
Þingfundur hefst kl. 10.30 í dag. Verða þá m.a. greidd atkvæði um hvort vísa eigi frumvarpinu til samkeppnislaga til þriðju og síðustu umræðu. Alls 43 mál eru á dagskrá þingsins í dag. Meðal annars tillaga samgönguráðherra um samgönguáætlun og frumvarp fjármálaráðherra um lækkun olíugjalds um fjórar krónur.
