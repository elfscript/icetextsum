Alls hafa 19 leikmenn verið keyptir til Chelsea síðan Abramovich tók við völdum af Ken Bates en þrír þeirra eru horfnir á braut, Adrian Mutu sem var brottrækur, Hernan Crespo sem er í láni hjá AC Milan og Juan Seabastian Veron sem nú er á mála hjá Inter. Leikmannalistinn - upphæð í pundum:
*Didier Drogba, Marseille 24 
*Ricardo Carvalho, Porto 19,9 
*Damien Duff, Blackburn 17 
*Hernan Crespo, Inter 16,8 
*Claude Makelele, Real M. 16,6 
*Adrian Mutu, Parma 15,8 
*Juan Veron, Man. Utd. 15 
*Paulo Ferreira, Porto 13,2 
*Arjen Robben, PSV Eindhoven 12 
*Scott Parker, Charlton 10 
*Tiago, Benfica 8 
*Wayne Bridge, Southampton 7 
*Petr Cech, Renners 7 
*Geremi, Real Madrid 7 
*Joe Cole, West Ham 6,6 
*Glen Johnson, West Ham 6 
*Mateja Kezman, PSV Eindhoven 5 
*Alexei Smertin, Bordeaux 3,4 
*Jiri Jarosik, CSKA Moskva 3 
Með leikmannakaupum auk launagreiðslna hefur Abramovich pungað út 683 milljónum punda þann tíma sem hann hefur verið við stjórnina, en það er að jafnvirði 82,3 milljarða íslenskra króna. Þetta eru kannski smáaurar fyrir mann sem er talinn ríkasti maður Rússlands. Eigur hans eru metnar á 7,67 billjónir punda. 
Flugleiðir á sama verði og leikmenn Chelsea
ROMAN Abramovich, eigandi Englandsmeistaraliðs Chelsea, gæti gert ýmislegt á Íslandi fyrir þá upphæð sem hann hefur keypt leikmenn til Chelsea á tveimur sl. árum fyrir - að jafngildi 25,7 milljarða íslenskra króna.
Til að gefa lítil dæmi hvað hægt væri að nota þessa peninga í hér á landi væri hægt að... 
*Kaupa 10-15 fullbúna skuttogara. 
*Kaupa Össur hf. eða Flugleiðir, en fyrirtækin eru metin á um 26 milljarða króna hvort. 
*Kaupa Samherja á Akureyri sem er verðmætasta sjávarútvegsfyrirtæki landsins. 
Samherji er metinn á 20 milljarða króna. 
*Kaupa drjúgan hlut í Símanum en markaðsvirði hans er talið vera á bilinu 60-70 milljarðar.
