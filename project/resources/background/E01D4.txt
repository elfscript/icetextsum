Ágústa Þorkelsdóttir á Refstað í Vopnafirði segir á vefnum vopnafjordur.is að nú sé langt komið að endurbæta félagsheimili hreppsins, Staðarholt, að innan jafnt sem utan. Vinnu fari að ljúka í hliðarbyggingu þar sem eru snyrtingar, eldhús og fundarherbergi. Vinnu við salinn er að mestu ólokið, að sögn Ágústu, en þar verður eingöngu slípað og málað upp á nýtt í þessum áfanga. Nánast allt starf við endurbyggingu hefur verið unnið í sjálfboðavinnu og fjármagnað með framlögum frá kvenfélaginu í Vopnafirði, sveitungum og öðrum velunnurum.
