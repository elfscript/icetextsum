ARNAR Þór Viðarsson tryggði Lokeren sigur á útivelli, 2:0, gegn Oostende þegar hann skoraði síðara mark leiksins eftir sendingu frá lands sínum Arnari Grétarssyni. Þetta var fyrsta mark Arnars Þórs á keppnistíðinni.
Arnar Grétarsson og Rúnar Kristinsson voru einnig í byrjunarliði Lokeren í leiknum en báðum var skipt út af undir lokin. Með sigrinum komst Lokeren upp í 7. sæti belgísku 1. deildarinnar. 
Það var sannkölluð markaveisla er RC Genk með Indriða Sigurðsson vann stórsigur á Lierse, 5:1. Það má segja að Lierse hafi gefið RC Genk sigurinn þar sem það mætti með hálfgert B-lið þar eð þjálfari Lierse vildi gefa mönnum frí venga bikarleiks í vikunni.
