* JÓNA Margrét Ragnarsdóttir skoraði sjö mörk þegar lið hennar, Weibern, vann Kirchhof , 33:28, á heima í B-hluta þýsku 1. deildarinnar í handknattleik. Dagný Skúladóttir gerði 3 mörk fyrir Weibern og Sólveig Lára Kjærnested tvö.
* GUNNAR Berg Viktorsson skoraði þrjú mörk í ellefta sigurleik Kronau/Östringen í röð í suðurhluta þýsku 2. deildarinnar í handknattleik á sunnudag. Þá vann Kronau/Östringen liðsmenn TV Kornwestheim , 31:40, á útivelli. Kronau er sem fyrr í 2. sæti deildarinnar, er tveimur stigum á eftir Melsungen . 
* RÚNAR Sigtryggsson og samherjar hans hjá Eisenach töpuðu á útivelli fyrir Melsungen , 33:21. Rúnar skoraði eitt mark í leiknum en Eisenach er í 5. sæti. 
* EINAR Logi Friðjónsson skoraði eitt mark þegar lið hans, Friesenheim , gerði jafntefli við Obernburg , 24:24, í suðurhluta þýsku 2. deildarinnar. Friesenheim er í fjórða sæti. 
* ALEXANDER Shamkuts lék með Stralsunder HV um helgina á nýjan leik eftir að hafa verið frá keppni um nokkurn tíma vegna meiðsla. Þá vann Stralsunder liðsmenn HSV BW Insel Usedom , 22:28, á útivelli. Alexander náði ekki að skora. Stralsunder er í næstefsta sæti norðurhluta 2. deildar þýska handknattleiksins, hefur 45 stig að loknum 28 leikjum eins og SV Concordia Delitzsch , en hefur lakara markahlutfall. 
* JAKOB Jóhann Sveinsson , sundkappi úr Ægi , sigraði í tveimur greinum á sundmóti í Amsterdam um helgina. Við sögðum í gær að hann hefði sigrað í 100 metra bringu og orðið annar í 200 metra bringu á 2.18,76, en hið rétta er að hann sigraði í greininni. 
* ARNAR Sigurðsson hélt áfram sigurgöngu sinni um helgina þegar lið hans, Pacific Tigers , vann óvæntan sigur á UC Santa Barbara , 4:3, í bandarísku háskólakeppninni í tennis. Arnar vann sinn einliðaleik og hefur nú unnið 16 af 18 leikjum sínum í háskóladeildinni í vetur. 
* FJÓRIR Evrópubúar bera uppi lið Pacific Tigers en auk Arnars eru það Jörgen Vestli frá Noregi, Niclas Otte frá Þýskalandi og Vladimir Zdravkovic frá Serbíu-Svartfjallalandi . Sá síðastnefndi er félagi Arnars í tvíliðaleik og þeir hafa unnið saman marga góða sigra í vetur. 
* SILJA Úlfarsdóttir , frjálsíþróttakona úr FH , keppti á sínu fyrsta utanhússmóti um liðna helgi. Hún tók þá þátt í móti á heimavelli sínum við Clemson -háskólann í N-Karólínurík i. Silja hljóp 400 m grindahlaup á 59,18 sekúndum, sem um einni og hálfri sekúndu frá hennar besta. Þá hljóp hún einnig með sveit sinni í 4x100 m boðhlaupi. 
* BJÖRGVIN Víkingsson , félagi Silju í FH , keppti einnig í 400 m grindahlaupi um helgina, en það var á móti í Kaliforníu þar sem hann er í háskóla. Björgvin hljóp á 54,57 sek., sem er einnig nokkuð frá hans besta. 
* SIGRÚN Fjeldsted , spjótkastari úr FH , kastaði spjótinu 49,94 metra á móti í Athens í Georgíuríki um helgina, en þar stundar hún nám. Þetta er næstbesti árangur Sigrúnar sem kastaði spjótinu 50,19 m fyrir skömmu. 
* KR-INGAR sigruðu rússneska 2. deildarliðið Spartak Rzjan , 2:1, í æfingaleik í Tyrklandi í fyrradag en KR-ingar hafa verið þar í æfinga- og keppnisferð. Bjarnólfur Lárusson og Ágúst Gylfason skoruðu mörkin fyrir KR . Á heimasíðu KR kemur fram að leikurinn hafi verið flautaður af á 75. mínútu vegna framkomu Rússanna en þremur leikmönnum liðsins hafði þá verið vísað af leikvelli.
