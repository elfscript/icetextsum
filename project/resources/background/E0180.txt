FJÖLDI sænskra ríkisstofnana mun flytja starfsemi sína að hluta til eða í heilu lagi frá Stokkhólmi en hugmyndin er sú að efla atvinnulíf í bæjum sem misst hafa herstöðvar í kjölfar niðurskurðar í sænska hernum á síðustu misserum. Alls munu 2.300 stöðugildi flytjast til samkvæmt frétt Dagens Nyheter .
Þrjár stofnanir munu flytjast í heilu lagi en það eru Lýðheilsustofnunin, Samskiptagreiningarstofnunin og Neytendastofnunin. Þær tvær fyrrnefndu flytja til Östersund í Mið-Svíþjóð og sú síðastnefnda til Karlstad við norðurhluta Vänern.
