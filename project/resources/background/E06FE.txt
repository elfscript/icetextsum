MORGUNBLAÐIÐ meira en tvöfaldar vinsældir sínar frá árinu áður og vermir 9.-11. sæti, ásamt Húsasmiðjunni og Landsbankanum, á lista Frjálsrar verslunar yfir vinsælustu fyrirtækin 2006. Morgunblaðið var í 27. sæti árinu áður.
Bónus er sem fyrr vinsælasta fyrirtæki landsins, samkvæmt könnun Frjálsrar verslunar. Vinsældirnar minnka hins vegar frá síðasta ári um hálft fimmta prósentustig og mælast nú 23,1%. 
Bankarnir þrír eru í næstu þremur sætum en langt á eftir hvað vinsældir snerti eða með á bilinu 8,2% til 9,5% vinsældir og er Landsbankinn þeirra vinsælastur. 
DV óvinsælast
Óvinsælasta fyrirtækið samkvæmt könnun Frjálsrar verslunar reyndist vera DV með 7,1% og rúmlega þrefaldar óvinsældir sínar frá árinu áður. Olíufélögin hins vegar bæta mest stöðu sína frá síðasta ári. Óvinsældir þeirra eru nú 1,8% en voru 17,4% samkvæmt könnuninni á síðasta ári.
