Fræðslunet Austurlands hefur ráðið Guðrúnu Reykdal til starfa sem framkvæmdastjóra Fræðslunetsins. Guðrún er menntaður félagsfræðingur og starfar í dag sem verkefnastjóri gæðamála á velferðarsviði Félagsþjónustu Reykjavíkurborgar. Guðrún kemur til starfa seinni hluta maí, en mun á næstunni byrja að kynna sér starfsemina og koma að einstaka verkefnum. Emil Björnsson mun sinna daglegum störfum framkvæmdastjóra þar til Guðrún kemur til starfa.
