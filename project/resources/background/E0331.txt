PÁLL Gunnar Pálsson, forstjóri Fjármálaeftirlitsins, kannast ekki við að borist hafi sérstök erindi vegna sölunnar á 66,6% hlut Íslandsbanka í Sjóvá. Fjármálaeftirlitið muni engu að síður fjalla um þessi viðskipti, enda beri lögum samkvæmt að leita samþykkis þess á kaupum á virkum eignarhlut. 
Straumur fjárfestingarbanki hyggst kanna réttarstöðu sína varðandi viðskiptin. Þórður Már Jóhannesson, framkvæmdastjóri Straums, vildi ekki tjá sig um málið við Morgunblaðið í gær.
