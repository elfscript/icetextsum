Verslun Europris í Skútuvogi 2 verður lokuð frá 12. apríl vegna stækkunar og munu breytingar taka nokkra daga, opnun endurbættrar verslunar verður auglýst sérstaklega síðar.
Í fréttatilkynningu frá Europris kemur fram að aukið verði við vöruval og einnig verður lögð áhersla á að endurbæta verslunina. Þá verður áherslubreyting í vöruvali. Verslunin mun hætta sölu á ferskvöru en í stað þess leggja áherslu á eftirfarandi vöruflokka; nýlenduvörur, kex og kökur, fatnað, garn, hreinlætisvörur, gæludýramat, víngerðarefni, leikföng, ferðatöskur, bílavörur, verkfæri, raftæki og fleira.
