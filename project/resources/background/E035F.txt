FORSTJÓRI danska flugfélagsins Maersk Air útilokar ekki samstarf við keppinautinn Sterling eftir að fram kom að Sterling muni leggja áherslu á að koma upp áætlunarflugi til Bandaríkjanna. Maersk álítur þær hugmyndir spennandi , að því er segir í frétt Dagens Nyheter .
«Sé þessi orðrómur réttur viljum við gjarnan vinna með Sterling og aðstoða þá við sölu farmiða ,» segir Finn Øelund, forstjóri Maersk. 
Haft er eftir Stefan Vilner, stjórnanda hjá Sterling, í sömu frétt að nýju flugleiðirnar séu ekki komnar á teikniborðið en hann tekur ekki fyrir samstarf við önnur flugfélög. Hann nefnir sem dæmi Air Atlanta sem hafi allt sem til þarf í slíkar flugleiðir auk þess sem gott samband sé á milli eigenda Sterling og Air Atlanta.
