Til stendur að halda handverkshátíð í Reykjanesbæ í maímánuði, ef næg þátttaka fæst. Slíkar hátíðir hafa verið haldnar í bænum síðustu þrjú árin og hefur áhugafólk hvatt til þess að því verði haldið áfram.
Sýningin verður haldin í Íþróttahúsinu við Sunnubraut í Keflavík dagana 21. og 22. maí næstkomandi. Í tilkynningu frá menningarfulltrúa Reykjanesbæjar kemur fram að óskað er eftir að væntanlegir þátttakendur skrái sig sem fyrst.
