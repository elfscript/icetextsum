ÚRVALSVÍSITALA Kauphallar Íslands lækkaði um 3,25% í gær og endaði í 6596 stigum. Þetta er fimmta mesta lækkun á einum degi í Kauphöllinni. Ástæðan fyrir lækkunninni er talin vera endurmat Fitch Rating á horfum í íslensku efnahagslífi. Mest lækkaði Úrvalsvísitala í gær um tæp 4% en heldur dró úr lækkuninni þegar líða fór á daginn.
Viðskipti með hlutabréf námu tæpum 13 milljörðum króna, þar af 2,9 milljörðum með bréf Landsbankans sem lækkuðu um 5,9%. Bréf FL Group lækkuðu um 5,2% og bréf Straums-Burðaráss um 3,9%. Bréf Granda hækkuðu um 1,57%, bréf Marels um 1,27% og bréf Kögunar um 0,93%
