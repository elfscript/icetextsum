RANNSÓKNASTEFNA um hug- og félagsvísindi verður haldin í ReykjavíkurAkademíunni fimmtudaginn 16. febrúar kl. 14-17. Yfirskrift málþingsins er: Er sálin til sölu? Getum við selt skrattanum ömmu okkar?
Erindi halda: Guðrún Nordal bókmenntafræðingur, dósent við Háskóla Íslands, Jón Ólafsson heimspekingur, prófessor við Viðskiptaháskólann á Bifröst, Viðar Hreinsson bókmenntafræðingur, ReykjavíkurAkademíunni, Stefán Ólafsson félagsfræðingur, prófessor við Háskóla Íslands, Ólöf Gerður Sigfúsdóttir mannfræðingur, ReykjavíkurAkademíunni og Gretar L. Marinósson sálfræðingur, prófessor við Kennaraháskóla Íslands. 
Fulltrúum stjórnmálaflokkanna er boðið að taka þátt í pallborðsumræðum. Umræðuefnið er stefna stjórnvalda í hug- og félagsvísindum. 
ReykjavíkurAkademían, í samstarfi við fræðimenn og kennara við Háskóla Íslands, Viðskiptaháskólann á Bifröst og Kennaraháskóla Íslands, stendur að málþinginu.
