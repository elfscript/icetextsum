Á Egilsstöðum og í Fjarðabyggð er nú verið að byggja liðlega 260 íbúðir. Eru framkvæmdir við þær á ýmsum stigum og mikið um að verktakar hafi keypt fjölda lóða og reisi þar hús til að selja, en einnig eru einstaklingar mikið í húsbyggingum um þessar mundir, einkum á Egilsstöðum.
Í Fjarðabyggð hafa 365 lóðir verið skipulagðar fyrir 400 íbúðir. Framkvæmdir eru hafnar við 28 íbúðir í Neskaupstað, 62 á Reyðarfirði og 9 íbúðir á Eskifirði. Á Fljótsdalshéraði hefur á sl. þremur árum verið úthlutað um 90 lóðum fyrir um 180 íbúðir. 76 af 165 íbúðum sem komnar eru í byggingu verða í þremur fjölbýlishúsum á Egilsstöðum.
