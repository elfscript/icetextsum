Hópur áhugafólks um bætta líkamsræktaraðstöðu á Reyðarfirði afhenti nýlega íþróttahúsinu í bænum nýjan fjölþjálfa að gjöf sem er góð viðbót við þann búnað sem fyrir er á staðnum. Á vefnum fjardabyggd.is segir að ljóst sé að góð aðstaða til líkamsræktar sé nauðsynleg í hverju bæjarfélagi og sé eitt af því sem lagt sé á vogarskálarnar þegar horft sé til vals á búsetu, auk þess sem áhugi íbúa á líkamsrækt fari almennt vaxandi. Fjarðabyggð fagnar þessu góða framtaki og færir hópnum bestu þakkir fyrir. Það voru fyrirtækin Olís og Ístak sem styrktu kaupin.
