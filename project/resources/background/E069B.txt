Á FÉLAGSFUNDI hjá Samfylkingarfélagi Grindavíkurlistans 13. febrúar sl., kynnti kjörstjórn tillögu af framboðslista fyrir bæjarstjórnarkosningar í vor. Ákveðið hafði verið að fara í uppstillingu. Listinn var samþykktur samhljóða og er svohljóðandi: Jóna Kristín Þorvaldsdóttir sóknarprestur, Garðar Páll Vignisson bæjarfulltrúi og kennari, Hörður Guðbrandsson bæjarfulltrúi og verkstjóri, Dóróthea Jónsdóttir skrifstofumaður, Sigurður Enoksson bakari, Pálmar Örn Guðmundsson íþróttafræðingur, Harpa Guðmundsdóttir leiðbeinandi á leikskóla, Sigurður Kristmundsson innkaupastjóri, Jovana Lilja Stefánsdóttir nemi, Ólafur Sigurpálsson fiskverkandi, Marta Sigurðardóttir nemi, Benóný Harðarson nemi, Steinþór Þorvaldsson verkamaður og Ingibjörg Reynisdóttir bæjarfulltrúi og verkamaður.
