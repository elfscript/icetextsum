NÝR íslenskur matreiðsluþáttur sem ber nafnið Heil og sæl hefur göngu sína á Skjá einum í kvöld. Aðaláherslan er lögð á að kenna fólki að lifa eftir 10 grunnreglum í mataræði, sem geta leitt til stórbættrar heilsu og aukinnar orku.
Umsjónarmenn þáttarins eru þau Þorbjörg Hafsteinsdóttir og Oscar Umahro Cadogan, en þau hafa þróað grunnreglurnar, og segja að sé farið eftir þeim, þó ekki sé nema að mestu leyti, hafi það mjög mikil áhrif. Í þáttunum verður áherslan lögð á bragðgóðan og bráðhollan mat, sem getur breytt lífi áhorfenda. Heil og sæl er á dagskrá Skjás eins klukkan 20.30.
