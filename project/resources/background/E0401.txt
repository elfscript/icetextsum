GENGI hlutabréfa í Amazon-fyrirtækinu hefur fallið um 2,5% vegna allmiklu minni hagnaðar á fyrsta fjórðungi þessa árs en á sama tíma í fyrra.
Hagnaður Amazon, sem er netverslun með bækur og geisladiska, var tæplega fimm milljarðar króna, á fyrstu þremur mánuðum ársins en var rúmlega sjö milljarðar á sama tíma í fyrra. Salan á þessum tíma jókst þó um 24% og er það einkum rakið til verulegs afsláttar á sendingargjöldum. 
Markaðssérfræðingar segja að almennt sé þó farið að hægja á vexti fyrirtækisins.
