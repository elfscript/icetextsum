HOLLYWOODPARIÐ Tom Cruise og Katie Holmes eru ekkert að leyna sambandi sínu og kysstust meira að segja fyrir framan fjölmiðlafólk í Róm. Þau eru stödd þar vegna þess að Cruise fékk afhent ítölsk kvikmyndaverðlaun á föstudaginn.
Rómantíkin blómstrar í Róm en parið dvelur á lúxushóteli í borginni. Leikarinn fyllti svítu þeirra af rósum fyrir elskuna sína auk þess að láta koma með 40 Armani-alklæðnaði svo hún gæti valið eitthvað til að vera í við athöfnina. 
Nokkur aldurs- og hæðarmunur er á parinu. Cruise er 16 árum eldri. Hann er 1,70 m á hæð en Katie er heilir 1,75 m, þrátt fyrir að hafa leikið mýslulega týpu í Dawson's Creek.
