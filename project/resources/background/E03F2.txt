FJÖLGUN öryrkja að undanförnu má rekja til sex þátta að mati Tryggva Þórs Herbertssonar:
*Breyttrar aldurssamsetningar þjóðarinnar. Örorkulíkur aukast með lífaldri og íslenska þjóðin er að eldast og þar með fjölgar öryrkjum. 
*Hertra krafna um arðsemi á vinnumarkaði. Einstaklingar sem skila minni framleiðni hafa misst störf sín, orðið atvinnulausir um lengri tíma og að lokum orðið öryrkjar. 
*Misræmis á milli lægstu launa og þeirra bóta og styrkja sem örorkulífeyrisþegar eiga rétt á. Fyrir vikið hefur að mati Tryggva Þórs skapast fjárhagslegur hvati fyrir þá allra lægstlaunuðu að sækja um örorkumat, sérstaklega á þetta við um einstæða foreldra og barnmargt fólk. 
*Misræmis á milli lægstu launa og bóta leiðir til þess að arðsemi þess að hverfa af örorkuskrá og út á vinnumarkað er afar lítil og jafnvel neikvæð. Þetta leiðir til þess að fólk hættir sjaldan að þiggja örorkulífeyri til að láta aftur til sín taka á vinnumarkaði. 
* Hækkunar örorkulífeyris umfram atvinnuleysisbætur og fjárhagsaðstoð sveitarfélaganna. Með þessu hefur myndast hvati fyrir fólk sem fær atvinnuleysisbætur eða fjárhagsaðstoð til að sækja um örorkumat til að bæta fjárhagslega afkomu sína. 
*Breytts örorkumatsstaðals. Þegar læknisfræðilegi örorkumatsstaðallinn var tekinn upp árið 1999 var hætt að taka tillit til starfsþreks og afkomumöguleika öryrkja og einungis litið til læknisfræðilegra þátta sem leiddi til þess að mun auðveldara er nú að fá örorkumat en áður.
