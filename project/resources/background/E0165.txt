Almar Guðmundsson hagfræðingur hefur verið ráðinn nýr framkvæmdastjóri Eignastýringar Íslandsbanka. Hann tekur við af Sigurði B. Stefánssyni framkvæmdastjóra þann 1. september. Sigurður B. Stefánsson verður sjóðstjóri í nýjum sjóði, Reykjavik Global Hedge Fund . Hann mun einnig sinna sérverkefnum fyrir Eignastýringu Íslandsbanka. Í tilkynningu Íslandsbanka kemur fram að Reykjavik Global Hedge Fund verði fjármagnaður bæði með eigin fé og lánsfé og gerður upp í íslenskum krónum. Sjóðurinn muni ávaxta eignir sínar að hluta innanlands og að hluta erlendis, einkum í Bandaríkjunum.
