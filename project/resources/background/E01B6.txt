MAN var mest seldi vörubíllinn á árinu 2004, en samkvæmt upplýsingum frá Umferðarstofu skráði Kraftur hf., umboðsaðili MAN, 72 MAN-vörubíla á árinu 2004. Á sama tíma voru skráðir 46 nýir Scania-vörubílar og 37 nýir Volvo. Á undanförnum 14 árum hefur MAN verið mest seldi vörubíllinn í 11 ár og hefur hin nýja TG-A-lína frá MAN slegið rækilega í gegn. Einnig hefur ný vélalína, hinar svokölluðu D20-vélar, sem kynnt var vorið 2004, fengið góða dóma hvarvetna.
Rétt er að taka fram að samkvæmt skráningartölum Umferðarstofu um nýja vörubíla voru nýskráðir 49 MAN-vörubílar. Munar þar 23 bílum sem, vegna reglugerðar, sem nú hefur verið numin úr gildi, hafa verið skráðir sem notaðir, þrátt fyrir að vera nýkomnir úr framleiðslu, vegna þess að þeim hefur verið ekið fleiri kílómetra en reglugerðin gerir ráð fyrir þegar um nýja bíla er að ræða. 
Þetta ár hefur verið mjög góð sala í öllum stærðarflokkum frá MAN í vöru- og sendibílum en sala minni sendibifreiða hefur aukist talsvert og eru nokkrir slíkir seldir á árinu frá 7 tonna heildarþunga að 12 tonna heildarþunga. Í stærri vöru- og dráttarbílum hefur talsverð aukning orðið frá síðustu árum og einnig verið nokkuð selt af aldrifsbílum, bæði þriggja og fjögurra drifa. 
Þessa dagana stendur yfir frumsýning á nýrri línu sendibíla í München í Þýskalandi og nefnist þessi nýja kynslóð MAN TGL. Þegar eru nokkrir bílar af þessari nýju kynslóð seldir. 
Árið 2000 kynntu MAN-verksmiðjurnar nýja kynslóð MAN TGA og hefur þessi nýja TGA-lína fengið góðar viðtökur hér á landi eins og víðast annars staðar í Evrópu. MAN býður bíla frá 7,5 tonnum og allt upp í 50 tonna bíla, eins, tveggja, þriggja og fjögurra drifa bíla og einnig bíla með og án nafdrifs, milliháar grindur, dráttarbíla allt upp að 260 tonna dráttargetu. Vélastærðir eru frá 180 hö og allt upp í 660 hö og allt þar á milli. Ökumannshús eru framleidd í fjórum stærðum, þ.e.a.s. þrjár stærðir af svefnhúsum og ein stærð af daghúsi. Svefnhúsin er hægt að fá með ýmiskonar aukabúnaði, vönduðum lúxusbúnaði t.d. leðuráklæði, leðurstýri, viðarlíki í mælaborð og margt fleira sem gagn og gaman er að. 
Allir MAN-bílar í dag eru með miklum staðalbúnaði og má þar nefna sem dæmi upphitaða og rafstýrða baksýnisspegla, rafdrifnar hliðarrúður, hraðastilli, sjálfvirka mótorbremsu og fleira. Aukabúnaður er í miklu úrvali og má þar nefna sjálfvirka gírskiptingu (Tip-Matic) og gírkassabremsu (retarder).
