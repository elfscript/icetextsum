Félagar í Kiwanisklúbbnum Helgafelli hafa afhent Taflfélagi Vestmannaeyja að gjöf 20 sett af taflborðum, taflmönnum og taflklukkum. Mikil gróska er í Taflfélaginu og er greinilegt að þarna er verið að gera góða hluti og meðal annars eignuðust Eyjamenn fyrsta Íslandsmeistara í skák í langan tíma nú í vetur, segir í fréttatilkynningu klúbbsins. Jafnframt er látin sú ósk í ljós að gjöfin verði Taflfélaginu frekari hvatning til afreka í framtíðinni.
