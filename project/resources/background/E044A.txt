Bókaforlagið Bjartur hefur gefið út Steinsteypu eftir Thomas Bernhard í íslenskri þýðingu Hjálmars Sveinssonar. Bókin kemur út í ritröðinni Svörtu línunni, en í hana rata m.a. bækur sem má út hefðbundnar reglur og markalínur bókmenntagreina.
Rúdolf, sögumaður þessarar óvenjulegu bókar, hefur í tíu ár búið sig undir að semja umfangsmikið fræðirit um uppáhaldstónskáldið sitt, Felix Mendelssohn-Bartholdy. Austurríkismaðurinn Thomas Bernhard (1931-1989) er af mörgum talinn til merkustu rithöfunda Evrópu á seinni hluta tuttugustu aldar. Hinn sérstaki stíll sem hann varð frægur fyrir einkennist af löngum setningum og greinaskilalausum blaðsíðum þar sem þrástefin fléttast saman eins og í tryllingslegu tónverki. Aðdáendur Bernhards í fjölmörgum löndum skemmta sér vel en þeim sem ekki er skemmt telja hann andstyggilegan mannhatara. Síðustu tvo áratugi hefur gengið sannkallað Thomas-Bernhard-æði meðal evrópskra bókmenntaunnenda. Nú gæti verið komið að Íslandi. 
Kápuhönnun: Ásta S. Guðbjartsdóttir. Prentun: Oddi. Verð kr. 1.680.
