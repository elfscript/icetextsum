SAFNDISKURINN Frjáls Palestína verður til sölu í 1. maí-göngunni í Reykjavík á tilboðsverði, 1.500 krónur, og munu félagar í Félaginu Ísland-Palestína sjá um söluna. Félagið verður einnig með neyðarsöfnun fyrir Palestínu á staðnum.
Safnast verður saman við Hallgrímskirkju 13.30 og fer diskasala og söfnun fram bæði fyrir og eftir gönguna. Diskurinn mun síðan fást í öllum helstu hljómplötuverslunum landsins, völdum bókaverslunum og í gegnum netverslun Skífunnar. Frjáls Palestína inniheldur 18 lög, frá mörgum tónlistarmönnum sem allir gefa vinnu sína, m.a. KK, Mugison, Gus Gus, Ske, Ensími, múm og Quarashi. Helmingur laganna er aðeins fáanlegur á þessum diski. Allur ágóði af sölu disksins rennur óskiptur til æskulýðsstarfs í Balata-flóttamannabúðunum á Vesturbakka Palestínu. 
Frekari upplýsingar um plötuna og útsölustaði má finna á vefsíðunni www.palestina.is/frjalspalestina.
