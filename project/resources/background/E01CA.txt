FÉLAG um tafllist kvenna, í samstarfi við Skáksambandið og Skákskóla Íslands, er að hrinda af stað nýrri röð skáknámskeiða fyrir konur á öllum aldri. Fyrsta fimm vikna námskeiðið hefst 18. apríl og verður kennt á mánudögum kl. 19.30-21.30 í Skákskóla Íslands, Faxafeni 12. 
Námskeiðin eru sérstaklega ætluð konum sem tefla sjaldan og eru að eigin mati byrjendur í skák en vilja læra meira. Á námskeiðinu verður farið í gegnum grundvallarlögmál skáklistarinnar og skákiðkun kvenna í aldanna rás o.fl. 
Kennari verður Guðfríður Lilja Grétarsdóttir, forseti Skáksambands Íslands og alþjóðlegur skákmeistari kvenna. Námskeiðsgjald verður 5.000 kr. fyrir hvert fimm vikna námskeið. 
Skráning hjá Eyrúnu Ingadóttur, formanni Félags um tafllist kvenna (eyruni@heima.is, s. 698 2468), og/eða hjá Skáksambandi Íslands (siks@simnet.is, s. 568 9141).
