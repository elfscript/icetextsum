FERÐASKRIFSTOFAN Terra Nova hefur flutt starfsemi sína úr Stangarhyl í Skógarhlíð 18, 2. hæð. Þar verður öll starfsemi fyrirtækisins rekin, bæði innan- og utanlandsdeild.
Terra Nova hefur starfað í yfir 27 ár. Innanlandsdeild Terra Nova tekur árlega á móti þúsundum ferðamanna til landsins, flestum frá Frakklandi, Þýskalandi, Spáni og Bretlandi. Á vegum utanlandsdeildar eru ferðir s.s. til Salou á Spáni, Algarve í Portúgal, Lignano á Ítalíu, Portoroz í Slóveníu, Kýpur og í sumarhús í Kempervennen í Hollandi. Einnig er flug á vegum Terra Nova til bæði Þýskalands og Frakklands með flugfélögunum LTU og Corsair, segir í fréttatilkynningu.
