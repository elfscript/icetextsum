Hópur Vestur-Íslendinga sem ættir á að rekja til Borgarfjarðar kemur í heimsókn til gamla landsins í sumar. Hafa þeir áhuga á að koma upp minnismerki um brottflutning fólks úr Borgarfirði til Vesturheims. 
Rætt er um að afhenda til dæmis áletraðan stöpul eða stein á fallegum áfangastað, til dæmis við Brákarsund í Borgarnesi. 
Bæjarráð Borgarbyggðar tekur jákvætt í erindið og hefur falið bæjarstjóra að vinna að málinu.
