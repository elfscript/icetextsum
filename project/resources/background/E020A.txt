SAUTJÁN íslenskir skylmingamenn taka þátt í Norðurlandamóti með höggsverði sem fram fer í Örebro í Svíþjóð um helgina. Keppendurnir eru úr þremur félögum hér á landi, þrettán úr Skylmingafélagi Reykjavíkur, þrír úr FH og einn úr Skylmingafélagi Seltjarnarness. Aldrei hafa svo margir íslenskir skylmingamenn tekið þátt í móti erlendis. Þjálfari íslenska liðsins er Nikolay Mateev.
