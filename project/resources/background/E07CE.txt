JÓNMUNDUR Guðmarsson, bæjarstjóri á Seltjarnarnesi, lýsti fegurðinni við Víkingavatn í viðtali við Morgunblaðið nýlega. Myndin sem blaðið fékk senda úr Kelduhverfi ætti að staðfesta orð hans.
Myndin er tekin steinsnar vestan við Víkingavatn, frá svokölluðum Lónsflæðum og sér yfir til Tjörnesfjalla sem Keldhverfingar kalla Vesturfjöll. 
Ekki þarf að minna á að í hinum enda sveitarinnar er Þjóðgarðurinn í Jökulsársgljúfrum með sínum fjölbreyttu náttúrufyrirbærum eins og Ásbyrgi, Hljóðaklettum og Dettifossi.
