Í TILEFNI af degi umhverfisins stendur Skólaskrifstofa Seltjarnarness fyrir fjölskyldudegi í Gróttu á morgun, sunnudaginn 24. apríl. Hægt er að komast fótgangandi út í eyju á fjörunni frá kl. 11-14.
Á Gróttudaginn gefst m.a. tækifæri til að njóta einstakrar náttúrufegurðar, rannsaka lífríkið í fjörunni og fara upp í vitann. Nemendur í félagsmálafræði í Valhúsaskóla bjóða upp á kaffi og vöfflur til sölu í Fræðasetrinu. 
Á Gróttudeginum verða vígðar tvær myndir sem auðvelda gestum að glöggva sig á örnefnum og kennileitum til allra átta, annars vegar frá Snæfellsjökli að Henglinum og hins vegar frá Vífilsfelli til Miðnesheiðar. Myndirnar gerði Árni Tryggvason.
