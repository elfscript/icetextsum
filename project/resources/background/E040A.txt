Valdimar J. Halldórsson, mannfræðingur og kennari við Menntaskólann á Ísafirði, hefur verið ráðinn framkvæmdastjóri Hrafnseyrarnefndar. Valdimar var ráðinn úr hópi 23 umsækjenda. Starfið er hlutastarf og er það fólgið í umsjón og uppbyggingu Hrafnseyrar auk reksturs á safni Jóns Sigurðssonar forseta og veitingarekstri í burstabænum.
Hallgrímur Sveinsson, sem gegnt hefur stöðunni áratugum saman, sagði henni lausri fyrir skömmu.
