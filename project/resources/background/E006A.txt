Íslandsmótið.
Suður verður sagnhafi í fjórum hjörtum eftir þessar sagnir: 
Vestur kemur út með laufsjöu og austur lætur drottninguna. Hvernig á suður að spila? 
Með bestu vörn fá AV slag á hvern lit, en sú vörn er ekki endilega sjálfgefin. Spilið kom upp í 9. umferð úrslitanna og margir sagnhafar fóru þá leið að drepa á laufás og spila spaða á kónginn í öðrum slag. Sem er svo sem ágæt hugmynd, þótt hún gengi ekki upp í þetta sinn. Austur drap og spilaði tígli og vörnin hirti sína fjóra slagi. 
Með þessari spilamennsku er verið að gera út á þá stöðu að vestur sé með ásinn í spaða og dúkki. En hitt er ekki síður líklegt til árangurs að reikna með trompásnum öðrum í vestur. Þá spilar sagnhafi LITLU trompi að blindum. Ef vestur dúkkar - sem er skiljanleg vörn - mun tía blinds eiga slaginn. Þá er laufi spilað og síðan er tígli hent niður í lauf og gildir einu hvort vestur trompar með ásnum. 
Í grundvallaratriðum er þetta spurning um hvort sé líklegra að vestur dúkki með spaðaásinn eða hjartaásinn. Og það er erfið spurning að svara.
