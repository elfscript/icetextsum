EKKERT lát virðist ætla að verða á innflutningi nýrra bíla hingað til lands og spilar hátt gengi krónunnar þar án efa stórt hlutverk. Gríðarleg aukning hefur orðið á innflutningi á jepplingum og pallbílum og einnig á notuðum bílum, en margir eru farnir að kaupa sér bíla á netinu. Í fyrra jókst innflutningur á nýjum bílum um 20% og eru fáar vísbendingar um að hann fari minnkandi.
Á athafnasvæði Eimskips við Sundahöfn í Reykjavík má sjá bílabreiðu sem bíður tollafgreiðslu áður en haldið er út á göturnar.
