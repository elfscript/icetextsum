KVIKMYNDIN Voksne mennesker eftir Dag Kára Pétursson, sem frumsýnd var í Kaupmannahöfn á fimmtudagskvöld, fær lofsamlega dóma í dönskum fjölmiðlum í gær. 
Í Politiken fær myndin fimm hjörtu af sex mögulegum og Dagur Kári er þar sagður vera frumlegur og sérstakur kvikmyndagerðarmaður, sem megi líkja við leikstjórana François Truffaut og Jim Jarmusch á yngri árum. Gagnrýnandinn segir myndina vera í senn gamansama og ögrandi, sanna perlu. 
Gagnrýnandi Berlingske Tidende gefur myndinni fjórar stjörnur af sex og segir hana frumlega og sérviskulega. 
Stundum gangi fantasían nokkuð langt, en myndin sé sérlega hlýleg og lunkin og andrúmsloftið ekta./55
