ÁTTA skip hafa tilkynnt um 11.500 tonna afla af kolmunna síðustu daga. Íslenzku skipin eru því komin með um 76.400 tonn samkvæmt upplýsingum frá Samtökum fiskvinnslustöðva. 
Erlend skip hafa landað hér um 82.800 tonnum á vertíðinni og hafa því verksmiðjurnar hér tekið á móti nærri 160.000 tonnum. Skipin sem lönduðu síðustu dagana eru Ásgrímur Halldórsson SF með 950 tonn, Áskell EA með 750 tonn, Guðmundur Ólafur ÓF var með 1.150 tonn, Björg Jónsdóttir ÞH með tæp 1.300 tonn, Börkur NK var með 1.800 tonn, Jón Kjartansson SU með 1.500 tonn, Ingunn AK með 1.800 tonn og Hólmaborg SU með 2.200 tonn. 
Til Seyðisfjarðar hafa borizt ríflega 38.000 tonn, Eskja er næst með 30.000 tonn, Loðnuvinnslan er með 24.300 tonn og Ísfélagið með 23.800 tonn, Neskaupstaður er með 22.500 tonn, aðrir minna.
