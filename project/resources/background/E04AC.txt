EFTIRFARANDI stuðningsyfirlýsing hefur borist frá SFR, við verkalýðshreyfingu Palestínu:
«Trúnaðarmannaráð SFR ályktaði til stuðnings félögum sínum í verkalýðshreyfingu Palestínu, en ástandið á herteknu svæðunum í Palestínu var eitt af umræðuefnum fundarins. Viðtal við Svölu Norðdahl, varaformann SFR, er að finna í SFR-blaðinu, en hún var í hópi Íslendinga sem nýverið heimsóttu herteknu svæðin ásamt Magnúsi Þór Hafsteinssyni alþingismanni sem sagði frá heimsókninni á fundinum. 
Einnig kom fram á fundinum að Svala tók að sér að safna peningum til að koma upp tölvusamskiptabúnaði fyrir börn sem dvelja á krabbameinsdeild palestínska sjúkrahússins í Betlehem. Trúnaðarmenn voru ánægðir með framtak hennar og á fundinum safnaðist alls 27.456 krónur ásamt fullt af loforðum. Þeim sem vilja aðstoða hana í söfnuninni geta sent henni póst á svala@listdans.is.»
