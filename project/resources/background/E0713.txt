STÆRÐFRÆÐIKEPPNI fyrir grunnskólanema verður haldin í Menntaskólanum á Akureyri í næstu viku, miðvikudaginn 22. febrúar. Þetta er í fyrsta sinn sem þessi stærðfræðikeppni fyrir nemendur í 8., 9. og 10. bekk grunnskólanna er haldin á Norðurlandi. 
Það er Flensborgarskóli í Hafnarfirði sem stendur fyrir keppninni, en nokkrir aðrir framhaldsskólar hafa í samvinnu við hann haldið sömu keppni, hver á sínum stað. Umsjónarmenn keppninnar í MA eru Áskell Harðarson og Níels Karlsson, en Verkfræðistofa Sigurðar Thoroddsen hf. styrkir keppnina í MA. Verðlaun verða veitt þeim þremur í hverjum bekk sem efstir verða í keppninni. 
Í tilkynningu frá MA eru nemendur í 8.-10. bekk grunnskólanna á Norðurlandi, sem áhugasamir eru um stærðfræði, hvattir til að koma og taka þátt í keppninni, sem byrjar klukkan 16 á miðvikudaginn. 
www.flensborg.is/ebs/st% E6kepp1.htm
