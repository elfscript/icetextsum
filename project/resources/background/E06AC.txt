TÍU þingmenn Sjálfstæðisflokksins hafa lagt fram á Alþingi frumvarp um að launagreiðendum verði skylt að aðgreina útsvar og tekjuskatt á launaseðli launamanns. Fyrsti flutningsmaður frumvarpsins er Guðlaugur Þór Þórðarson.
Í greinargerð frumvarpsins segir m.a. að útsvarsprósenta sé misjöfn á milli sveitarfélaga og að mikilvægt sé að almenningur sé ávallt vel upplýstur um álagningu skatta og opinberra gjalda. 
«Flutningsmenn telja að með aðgreiningu á útsvari og tekjuskatti á launaseðli sjái launamaður hvernig staðgreiðsla skatta skiptist á milli ríkis og sveitarfélaga.»
