Í GAMANDRAMANU Aðþrengdum eiginkonum ( Desperate Housewives ) í kvöld gerist hörmulegur atburður sem verður til þess að íbúarnir við Wisteria Lane þurfa að hugsa sinn gang. Susan fer að gruna að ástæðan fyrir því að Mike Delfino fluttist í götuna sé eitthvað vafasöm og Lynette er orðin háð lyfjunum sem synir hennar eiga að taka við ofvirkninni. Hinn dularfulli hr. Shaw tekur til sinna ráða og Gabrielle játar syndir sínar.
Aðalhlutverk leika Teri Hatcher, Felicity Huffman, Marcia Cross, Eva Longoria og Nicolette Sheridan. 
Þættirnir hafa hlotið Golden Globe-verðlaunin sem besta sjónvarpsþáttaröðin, auk þess sem Teri Hatcher hreppti verðlaunin sem besta leikkonan. Aðþrengdar eiginkonur eru í Sjónvarpinu kl. 22.20.
