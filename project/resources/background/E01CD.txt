Í KVÖLD hefst nýr breskur spennumyndaflokkur sem fengið hefur heitið Fjarvistarsönnun en heitir á frummálinu Alibi . 
Segir af Greg nokkrum sem í upphafi þáttar heldur konu sinni óvænta veislu. Marcey, þjónustustúlka í veislunni, kemur svo að Greg þar sem hann stendur yfir líki konu sinnar. Segist hann alsaklaus af þessu og hann og Marcey fara að grennslast fyrir um málið. En ekki er allt sem sýnist. 
Leikstjóri er David Richards og meðal leikenda eru Michael Kitchen, Sophie Okonedo, Phyllis Logan og Adam Kotz.
