FRÆGASTA útilegufólk Íslands, Fjalla-Eyvindur og Halla, munu hafa lagst út nokkru eftir 1760 og dvalið um 20 ár í óbyggðum. Þau voru á Hveravöllum í tvígang snemma í útlegð sinni. Örnefni minna á búsetu þeirra. Vestan við hverasvæðið er byrgi Eyvindar sem talið er vera leifar þess hreysis sem þau bjuggu í. 
Hveravellir eru háhitasvæði og vegna einstaks hverasvæðis voru Hveravellir friðlýstir sem náttúruvætti 1960.
