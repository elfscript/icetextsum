Á vorfundi Samtaka móðurmálskennara þann 29. apríl 2005 var eftirfarandi ályktun samþykkt.
«Helstu menningarverðmæti þjóðarinnar eru bundin í móðurmálinu. Íslenskir móðurmálskennarar líta á það sem skyldu sína að standa vörð um þau verðmæti. Þess vegna mótmælir fundurinn harðlega fyrirhugaðri skerðingu íslenskunáms í framhaldsskólum. Ef áformin um styttingu náms til stúdentsprófs ná fram að ganga hefur kennsla í íslensku verið skert um 33% á innan við tíu árum. Fundurinn krefst þess að einingafjöldi í íslensku í framhaldsskólum verði sami og hann var áður en núverandi námskrá í íslensku frá 1999 tók gildi. Ekkert er mikilvægara fyrir sjálfsmynd smáþjóðar en öflug kennsla í móðurmáli.»
