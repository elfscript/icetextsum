VINIR Afríku verða með kynningu á sjálfboðaliðastarfi á þeirra vegum á Litla ljóta andarunganum, Lækjargötu 6b á morgun, laugardaginn 16. apríl, kl. 16.
Vinir Afríku styðja uppbyggingarstarf Húmanistahreyfingarinnar í Kenýa og í Sambíu. Í þessum löndum er unnið að verkefnum á sviði heilbrigðismála, menntamála og í sambandi við framfærslu. Byggt er á að hjálpa fólki í þessum löndum að hjálpa sér sjálft og er meðal annars í gangi herferð gegn malaríu og einnig hafa margir skólar verið settir á fót fyrir munaðarlaus börn, segir í fréttatilkynningu.
