HLUTABRÉF hækkuðu í verði í Kauphöll Íslands í gær. Úrvalsvísitalan hækkaði um 1,27% og fór í fyrsta skipti yfir 6.900 stig og endaði í 6.925 stigum. 
Gengi KB banka fór yfir 1.000 í viðskiptunum í gær, hæst 1.003 en endaði í 999. Viðskipti með hlutabréf námu rúmum 12 milljörðum, þar af 6,2 milljörðum með bréf Landsbankans, sem hækkuðu um 5,1%. Bréf Alfesca hækkuðu um 5,2% og bréf Actavis um 4%. Bréf Marels lækkuðu um 1,9% og bréf Nýherja um 1,2%.
