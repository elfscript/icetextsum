Sýnum unga fólkinu áhuga, hlustum á upplestur nemenda í 7. bekk
LOKAHÁTÍÐIR Stóru upplestrarkeppninnar eru framundan.
Í Vestmannaeyjum hafa nemendur 7. bekkja unnið að undirbúningi lokahátíðarinnar frá því í haust. Þeir hafa æft upplestur undir stjórn kennara sinna og munu 12 nemendur úr grunnskólunum koma fram á lokahátíðinni sem verður mánudaginn 11. apríl í Félagsheimilinu við Heiðarveg. Nemendurnir munu lesa upp úr verkum þekktra íslenskra höfunda, bæði bókmenntatexta og ljóð. 
Mig langar að hvetja Eyjamenn og að sjálfsögðu landsmenn alla til að fjölmenna á lokahátíðirnar því hér er um að ræða ánægjulega viðburði þar sem ungt fólk kemur fram og sýnir á sér sínar bestu hliðar í framkomu, upplestri og framsögn. 
Við erum því miður oft upptekin af að tala um það sem miður fer hjá unga fólkinu. Snúum blaðinu við. Sýnum áhuga á því jákvæða sem er að gerast meðal ungmenna í dag. Áhugi, hrós og hvatning er leiðin til árangurs. 
Erna Jóhannesdóttir, 
Smáragötu 24, Vestm. 
Sóðaskapur við Vog
MIG langar vinsamlega að benda stjórnendum á sjúkrahúsinu Vogi á að töluverður sóðaskapur er kringum sjúkrahúsið en við það varð ég var er ég fór þar hjá í gönguferð föstudaginn 29 mars síðastliðin og væri það þeim til sóma að lagfæra þau mál. 
Borgari.
