* CHELSEA hefur ekki lengur áhuga á að kaupa enska landsliðsmanninn Andy Cole frá Arsenal að sögn götublaðsins The Sun . Félagið stefnir þess í stað á að kaupa Marek Jankulovski frá Udinese á 5 milljónir punda, um 600 milljónir króna.
* FORRÁÐAMENN Chelsea munu þessa dagana huga að tilboði í brasilíska sóknarmanninn Adriano sem leikur með Inter Mílanó . Verðhugmyndin er um tveir milljarðar króna auk þess sem Juan Sebastian Veron fylgdi með í kaupunum. 
* DAVID O'Leary , knattspyrnustjóri Aston Villa , hefur sýnt Joleon Lescott, varnarmanni Wolves , áhuga. Verðmiðinn á honum mun vera 10 milljónir punda, eða um 1,2 milljarðar króna. 
* QUINCY Owusu-Abeyie, leikmaður Arsenal , átti engan hlut að máli vegna slagsmála sem brutust út fyrir utan Cafe Royal í miðborg London um sl. helgi. Hann var handtekinn ásamt fimm öðrum, sem voru fyrir utan staðinn. 
*LÖNG leit Arsenal af sterkum markverði hefur borið árangur að sögn blaða á Ítalíu. Arsene Wenger , knattspyrnustjóri Arsenal , hefur hug á að fá Morgan De Sanctis , 28 ára, frá Udinese , en hann er talinn einn besti markvörður Ítalíu. Udinese er tilbúið að láta De Sanctis fara, ef rétta tilboðið kemur í hann. Liðið myndi sætta sig við 1,2 milljarða ísl. kr. 
* SÆNSKI landsliðsmaðurinn Zlatan Ibrahimovic, miðherji hjá Juventus , mun missa af þýðingarmiklum leik gegn AC Milan í ítölsku 1. deildarkeppninni 8. maí á San Siro-leikvellinum í Mílanó. Hann var í gær dæmdur í tveggja leikja bann fyrir að gefa Ivan Cordoba, leikmanni Inter, olnbogaskot í leik á dögunum. Dómari leiksins sá ekki atvikið, en það sást greinilega á myndbandsupptöku. Juventus og AC Milan eru jöfn að stigum á toppi ítölsku deildarinnar þegar fimm umferðir eru eftir.
