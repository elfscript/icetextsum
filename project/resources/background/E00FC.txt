Stjórn Skíðafélags Dalvíkur, hefur sent erindi til Vetraríþróttamiðstöðvar Íslands, er varðar tryggingu á rekstri skíðasvæða við Eyjafjörð í nánustu framtíð með tilliti til þess að stefnt er að sameiningu sveitarfélaga í Eyjafirði að með töldum Siglufirði. Fram kemur m.a. að til að geta tryggt að snjór sé á skíðasvæðinu á Dalvík telur stjórnin að til einhverra ráða verði að grípa og með því að setja upp snjókerfi þar telur stjórnin að tryggja megi að í Eyjafirði verði skíðasvæðin ekki snjólaus og þar megi komast á skíði í allflestum tilfellum. Stjórnin óskar eftir viðræðum við Vetraríþróttamiðstöð Íslands og Íþrótta- og tómstundaráð Akureyrar um þessi mál og hvort ekki sé grundvöllur fyrir samstarfi í þessum málum.
