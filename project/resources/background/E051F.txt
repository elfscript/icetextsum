HAGNAÐUR bandaríska hugbúnaðarrisans Microsoft var nærri tvöfalt meiri á fyrsta fjórðungi þessa árs en á sama tímabili í fyrra. 
Hagnaðurinn nam tæplega 2,56 milljörðum Bandaríkjadala , sem svarar til um 165 milljarða íslenskra króna. Á sama tímabili í fyrra var hagnaðurinn 1,32 milljarða dala . Frá þessu er greint í frétt á vefmiðli BBC . 
Tekjur Microsoft á fyrsta þremur mánuðum þessa árs voru um 9,6 milljarðar dala en 9,2 milljarðar á sama tímabili í fyrra.
