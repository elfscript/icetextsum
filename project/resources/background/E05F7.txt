Framkvæmdir við stækkun og endurbygginu Fjórðungssjúkrahússins í Neskaupstað tefjast í það minnsta fram á sumar. Boðum í verkið, sem var áætlað að kostaði um 180 milljónir króna, hefur öllum verið hafnað af Framkvæmdasýslu ríkisins, en lægsta tilboð sem barst nam 247 milljónum króna. Þetta er í annað skipti sem verkið er boðið út. Er Framkvæmdasýslan í viðræðum við verktaka um hvernig lækka megi verkkostnað og mun miðað við að kostnaður geti orðið um 220 milljónir króna þegar upp er staðið. Verði endurnýjuð tilboð þar í námunda er líklegt að semja megi um verkið í mánuðinum og hefjast handa fljótlega eftir það.
