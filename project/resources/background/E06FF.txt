dijonkryddaður lambahryggur með linsubaunaragú 
Fyrir 4
4 stk. lambafille 
Lambið er fituhreinsað og brúnað á pönnu í olíu, smurt með dijonblöndunni og timjanraspinu stráð yfir. Klárað í ofni við 150°C þar til kjarnhiti sýnir ca 55°C á kjötmæli (best að skera í kjötið til að sjá). 
Dijonblanda:
30 g dijonsinnep 
30 g hunang 
1/2 hvítlauksgeiri Setjið sinnepið í matvinnsluvél ásamt hunanginu. Flysjið hvítlaukinn, bætið honum út í og hrærið þar til blandan er orðin að mauki. 
Timjanrasp:
1/2 búnt ferskt timjan 
1/2 búnt steinselja 
100 g brauðrasp 
Takið laufin af timjangreinunum og setjið í matvinnsluvél ásamt steinseljunni og raspinu. Hrærið þar til allt er komið í mauk. 
Hvítlaukskonfit:
8 hvítlauksgeirar 
2-3 msk. olía 
Maldon-salt 
timjan 
Flysjið hvítlaukinn, hitið olíuna á pönnu og látið laukinn krauma í olíunni við lágan hita þar til hann er meir. Kryddið með salti og timjani. 
Linsubaunaragú:
100 g linsubaunir (puy) 
lambakjötssoð 
vatn 
100 g gulrót 
100 g laukur 
100 g beikon 
Sjóðið linsubaunirnar í vatni og soði þar til að þær eru mjúkar í gegn. Skerið beikonið í grófa bita og steikið. Saxið laukinn og skerið gulræturnar í sneiðar og mýkið á pönnu, blandið beikoninu og grænmetinu saman við linsubaunirnar. 
Dillsósa:
1 laukur 
2 dl rauðvín 
4 dl lambakjötssoð 
10 g dill 
10 g smjör 
1 msk. hlynsíróp (maplesíróp) 
Saxið laukinn og léttsteikið í smjöri. Bætið rauðvíni út í og sjóðið niður um ¾. Bætið þá lambakjötssoði út í og sjóðið niður um helming. Sigtið soðið og bætið smjöri og dilli út í og smakkið til með hlynsírópinu.
