Bridsfélag Borgarfjarðar
Mánudaginn 4. apríl var spilaður tvímenningur með þátttöku 15 para. Keppnin var óvenju jöfn og má með sanni segja að sjónarmunur hafi ráðið röð efstu para. Bifrestingar hafa verið illviðráðanlegir í vetur og halda nú uppteknum hætti með því að hremma efsta sætið. Sveinn er að verða æ betri í hinu flókna sagnkerfi Svanhildar og það fleytti þeim í annað sætið - með stefnuna á toppinn. Tungnamennirnir taka síðan næstu tvö sæti en Jón mjólkurbílstjóri nær fimmta sæti með nýjum makker Sigga fiskifræðingi. Gott hjá Jóni að hafa náð að draga Sigga undan værðarvoðinni og koma honum að spilaborðinu aftur.
Hörður Gunnarss. - Stefán Kalmanss. 195 
Svanhildur Hall - Sveinn Hallgrímsson 193 
Flemming Jessen - Guðm. Þorsteinsson 191 
Örn Einarsson - Kristján Axelsson 189 
Jón Einarss. - Sigurður Már Einarss. 186 
Meðalskor var 168.
