Fjölmargir hafa skráð sig sem stofnendur Selaseturs Íslands á Hvammstanga en boðað hefur verið til stofnfundar 29. apríl nk. Meðal stofnenda eru Samtök selabænda og Húsfreyjurnar á Vatnsnesi, auk fyrirtækja og einstaklinga í héraðinu.
Impra - nýsköpunarmiðstöð hefur veitt verkefninu 800 þúsund króna styrk. Fjármunirnir verða notaðir til að hanna fræðsluefni um seli og setja upp sýningu í húsi Verslunar Sigurðar Pálmasonar á Hvammstanga. 
Stofnfundur Selasetursins er öllum opinn. Hann verður kl. 17 í 
Félagsheimilinu á Hvammstanga næstkomandi föstudag.
