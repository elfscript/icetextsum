ÖRYRKJUM hefur fjölgað mjög mikið á Íslandi síðustu árum. Mun fleiri íslensk ung-menni fá örorku-líf-eyri en á öðrum Norður-löndum. Hefur yngstu bóta-þegunum fjölgað um meira en helm-ing á tveimur árum.
Heil-brigðis-ráðherra lét gera skýrslu um málið, og í henni stendur að sex aðal-ástæður séu fyrir þessari fjölgun. 
1) Íslenska þjóðin er að eldast og þar með fjölgar öryrkjum. 
2) Fólk sem fram-leiðir minna á vinnu-stað hefur misst vinnuna í langan tíma og síðan orðið ör-yrkjar. 
3) Fyrir fólk með lág laun er hag-stæðara að sækja um ör-orku-lífeyri. Sérstak-lega ein-stæða foreldra og fólk sem á mörg börn. 
4) Þar sem lægstu launin eru lægri en ör-orku-bæturnar er verra fyrir 
ör-yrkja að fara aftur að vinna, jafn-vel þótt þeir geti það og vilji. 
5) Fólk sem fær atvinnu-leysis-bætur eða peninga-aðstoð frá sveitar-félagi vill frekar fá ör-orku-bætur þar sem þær eru hærri. 
6) Árið 1999 komu ný við-mið þegar ör-yrkjar eru metnir, og eftir það er mun auð-veldara að fá ör-orku-mat en áður.
