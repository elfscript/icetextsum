HREIÐAR Levy Guðmundsson, landsliðsmarkvörður í handknattleik, sem varið hefur mark ÍR undanfarin ár, hefur skrifað undir samning við KA. Hreiðar náði sér vel á strik sl. keppnistímabil og var meðal annars valinn í íslenska landsliðið sem þátt tók í Heimsmeistaramótinu í Túnis í byrjun árs.
Það getur farið svo að ÍR missi báða markverði sína, þar sem Ólafur Gíslason er að skoða tilboð frá Wintherthur í Sviss, sem vill einnig fá Ingimund Ingimundarson, skyttu ÍR-liðsins.
