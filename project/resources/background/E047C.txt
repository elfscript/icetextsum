Pétur Pétursson veltir nöldri fyrir sér:
Iðja þeirra er ekki fín,
sem uppi róginn bera. 
Til allra nema sjálfra sín 
sífellt kröfur gera. 
Páll Þórðarson í Sauðanesi orti um nýjan Íslending: 
Hleypti lífi í hagvöxtinn
og hagyrðinga snjalla. 
Mér finnst það ætti að flytja inn 
fleiri rugludalla. 
Pétur Pétursson orti um sölu Símans: 
Einkavinir Dabba og Dóra 
djarfir eru í sóknum 
og næla í bita nokkuð stóra 
með nýfrjálshyggjukróknum. 
Friðrik Steingrímsson yrkir af sama tilefni: 
Símans verður salan glæst
svo er von um hagnað góð. 
Ætli verði ekki næst 
að einkavæða ríkissjóð. 
pebl@mbl.is
