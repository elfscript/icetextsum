AÐALEIGENDUR Iceland Express, þeir Pálmi Haraldsson og Jóhannes Kristinsson, hafa aukið hlut sinn í félaginu og eiga nú meira en 90% af hlutafé félagsins. Stjórnarfundur var haldinn í félaginu í gær en að sögn Almars Arnar Hilmarssonar framkvæmdastjóra voru engin stórmál á dagskrá, menn hefðu farið yfir málin enda hefði margt gerst á síðustu vikum sem snerti rekstur félagsins, búið væri að semja við nýjan aðila um leigu á flugvélum, Jetx . Þá hefðu aðaleigendur félagsins keypt Sterling og rætt hefði verið hvernig það myndi snerta reksturinn hér.
