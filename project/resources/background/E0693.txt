Leikararnir og vöðvabúntin, Arnorld Schwarzenegger og Sylvester Stallone, hafa fallist á að sameina krafta sína í nýrri hasarmynd. Myndin heitir Brutal Deluxe og verður það í fyrsta sinn sem stjörnurnar birtast saman í kvikmynd.
Schwarzenegger skipti leikaraferlinum út fyrir stjórnmálin 2003 og varð ríkisstjóri Kaliforníu, en myndatökur hefjast um leið og kjörtímabilinu lýkur. 
Það er nokkuð síðan þessir herrar hafa leikið í vinsælli hasarmynd, en þeir drottnuðu yfir þeim markaði á níunda og tíunda áratug síðustu aldar. Tvær síðustu myndir Schwarzeneggers Around The World In 80 Days og Terminator 3: Rise Of The Machines sem komu út 2003 og féll hvorug í kramið hjá kvikmyndahúsagestum. Stallone sló síðast í gegn þegar hann talaði inn á teiknimyndina Antz 1998. «Sly er þessa stundina að vinna að fimmtu myndinni í Rocky myndaröðinni. 
Þrátt fyrir harða samkeppni hafa jaxlarnir frægu verið vinir til margra ára og opnuðu til dæmis saman skyndibitakeðjuna Planet Hollywood.
