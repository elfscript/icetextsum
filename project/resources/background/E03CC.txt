Um 20.000 manns, flestir þeirra frá Ástralíu og Nýja-Sjálandi, komu saman á Gallipoli-skaga í Tyrklandi í gær til að minnast þess að þá voru liðin 90 ár frá einni mannskæðustu orrustu fyrri heimsstyrjaldar. Markaði hún upphaf níu mánaða langrar en árangurslausrar tilraunar til að knésetja tyrkneska Ósmanaríkið en það stóð með Þýskalandi og Austurríki-Ungverjalandi í stríðinu.
Í átökunum á Gallipoli féllu um 86.000 Tyrkir og yfir 35.000 hermenn í liði bandamanna, þeirra á meðal um 11.400 frá Ástralíu og Nýja-Sjálandi.
