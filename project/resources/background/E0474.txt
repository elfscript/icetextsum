* IVAN Campo leikur ekki meira með Bolton á leiktíðinni. Hann tekur út leikbann í þremur síðustu leikjum ensku úrvalsdeildarinnar.
* JERMAIN Defoe hefur skorað 22 mörk fyrir Tottenham á keppnistímabilinu, þar af 13 í úrvalsdeildinni. Hann leikur sinn 150. leik fyrir Tottenham þegar það fær Aston Villa í heimasókn á White Hart Lane á morgun. 
* GRAEME Souness , knattspyrnustjóri Newcastle , segir ekkert hæft í fregnum þess efnis að hann sé á höttunum á eftir Stewart Downing, leikmanni Middlesbrough , en hann er í talsverðum metum á Bretlandseyjum um þessar mundir. 
* JOHN O'Shea , varnarmaður Manchester United , heldur upp á 24 ára afmæli sitt í dag með því að fara til Lundúna og leika við Charlton á The Valley . 
* TUGAY og Blackburn hafa komist að samkomulagi um að Tugay framlengi samning sinn við félagið um eitt ár en fyrri samningur rennur út í vor. Tugay er 34 ára gamall og hefur verið hjá Blackburn í fjögur ár. Á þeim tíma hefur hann leikið 155 leiki og gert sjö mörk. 
* ARSENE Wenger, knattspyrnustjóri Arsenal , er svartsýnn á að Thierry Henry geti tekið þátt í úrslitaleik ensku bikarkeppninnar eftir þrjár vikur. Henry glímir við meiðsli og hefur endurhæfing gengið hægar en vonir stóðu til um. 
* FREDRIK Ljungberg er einnig á sjúkralistanum hjá Arsenal og verður þar með ekki í leikmannahópi liðsins þegar það mætir WBA á mánudagskvöld. 
* RICHARD Dunne hefur framlengt samning sinn við Manchester City um tvö ár og ríkir mikil ánægja með það í herbúðum félagsins. 
* SAM Allardyce , knattspyrnustjóri Bolton , hefur heldur betur dregið í land með sumarrýmingarsöluna sem stóð til hjá félaginu í sumar. Nú segir Allardyce að enginn leikmaður sem á annað borð er með samning verði neyddur til að fara. Þar á meðal er markvörðurinn Jussi Jaaskelainen sem treglega hefur gengið að gera lengri samning við. Allardyce gælir við að Bolton haldi sínu striki í síðustu leikjum deildarinnar og tryggi sér þar með sæti í UEFA-keppninni á næsta keppnistímabili. 
* GEORGE Boateng , leikmaður Middlesbrough , er meiddur enn eina ferðina. Ósennilegt er talið hann taki af þeim sökum þátt í viðureign Middlesbrough og Liverpool á morgun. Þá leikur einnig vafi á að Gareth Southgate geti leikið með «Boro» vegna meiðsla.
