FRAMLAG Íslendinga í Evróvisjónkeppninni, «If I Had Your Love» með Selmu Björnsdóttur, er í 2.-3. sæti yfir líklegustu sigurvegara í undankeppninni, samkvæmt veðbankanum bet365.com. 
Sá sem veðjar tveimur pundum hlýtur sjö pund ef Ísland vinnur í forkeppninni, en sömu líkur eru á að Svisslendingar sigri, samkvæmt veðmálum viðskiptavina bankans. 
Norðmenn eru taldir líklegastir sigurvegarar, með líkurnar 3/1. 
Forkeppnin fer fram í Kíev í Úkraínu hinn 19. maí og komast 10 þjóðir af 25 áfram í úrslitakeppnina, sem fer fram 21. maí.
