* Í bílum sem ætlaðir eru á Bandaríkjamarkað eru bílbelti skv. þarlendum prófunarreglum FMVSS. Bandarískir barnabílstólar eru framleiddir með þessi bílbelti í huga.
* Í bílum sem ætlaðir eru á Evrópumarkað (líka þeir sem framleiddir eru í Bandaríkjunum) eru bílbelti skv. ECE r. 44 03 evrópskum prófunarreglum. Þessi bílbelti passa til að festa evrópska barnabílstóla. 
* Ekki er hægt að festa bandaríska barnabílstóla, skv. ráðleggingum framleiðenda, í bíl með evrópskum bílbeltum. Erfitt getur reynst að festa evrópska barnabílstóla í bandaríska bíla og eru mörg dæmi um það hér á landi. 
* Öruggast er að vera með evrópska barnabílstóla í evrópskum bílum og bandaríska í þeim bandarísku. 
* Prófið barnabílstólinn í bílinn áður en þið kaupið hann.
