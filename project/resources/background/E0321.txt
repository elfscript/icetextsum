Í DAG, sumardaginn fyrsta, kl. 13-15 standa félagsmiðstöðvarnar Tónabær og Þróttheimar að sumarhátíð í Tónabæ, Safamýri 28. 
Í boði er dagskrá fyrir alla fjölskylduna og enginn aðgangseyrir er að hátíðinni. 
Dagskráin mun að mestu fara fram utandyra á lóð Tónabæjar. Það verður boðið upp á eftirfarandi: Harry Potter hoppkastala, sumargrín ÍTR, söng unglinganna í hverfinu, Lalli töframaður verður á svæðinu, boccia, sýningar á tómstundastarfi Tónabæjar; leiklistarsýning, myndlistarsýning, ljósmyndasýning og útileikir. Einnig verður boðið upp á andlitsmálun. Þá veðra seldar pylsur, vöfflur og kaffi.
