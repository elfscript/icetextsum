N icole Kidman segir að hún vilji gjarna að börn sín tali ensku með áströlskum hreim. Meðan Kidman var gift Tom Cruise og fjölskyldan bjó í Los Angeles, ættleiddu þau tvö börn, Isabellu og Connor . Nú býr leikkonan í Sydney í heimalandi sínu. «Þau tala með bandarískum hreim þótt ég vildi gjarna að þau hefðu ástralskan hreim,» segir Kidman.
Hún segist afar ánægð með að börn hennar séu sátt við að búa í Ástralíu. 
«Þau eiga rosalega marga vini hérna og ég er mjög stolt af því að þau fái að kynnast þessu landi og verða hluti af því,» segir Kidman.
