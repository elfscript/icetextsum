ÝMISLEGT þykir benda til þess að framkvæmdastjórn Evrópusambandsins muni krefjast stærri kvóta til handa sambandinu af norsk-íslenska síldarstofninum í kjölfar yfirlýsinga fyrst Norðmanna og síðan Íslendinga um að þeir ætli hvorir fyrir sig að auka kvóta sinn um 14%.
Þetta kemur fram á skoska fiskifréttavefnum fishupdate.com. 
Þar segir að Norðmenn hafi orðið fyrstir til að rjúfa alþjóðlegt samþykki um síldarkvótann, en vísindamenn hafi lagt til að heildaraflamark á norsk-íslensku síldinni verði óbreytt 890.000 tonn. 
Þá segir fishupdate.com, að vangaveltur séu um að ESB muni krefjast 15% af heildaraflamarkinu.
