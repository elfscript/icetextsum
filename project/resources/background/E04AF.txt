Gerður Helgadóttir (1928-1975) stundaði nám hér á Íslandi og í Myndlista- og handíðaskóla Íslands og síðan í Flórens og París, þar sem hún bjó mestan sinn starfsaldur. Hún lést aðeins 47 ára gömul. Undir lok ferils síns vann hún eitt stærsta verk sem gert hefur verið á landinu, mósaíkmyndina utan á Tollhúsinu. Það var sett upp 1973.
Gerður ánafnaði Kópavogsbæ mörg verka sinna og er Gerðarsafn kennt við hana.
