ÞAÐ hefur ekki verið skemmtilegt að fylgjast með hlutabréfunum sínum í vikunni, a.m.k. ekki fyrir þá sem eiga bréf á norrænu mörkuðunum og þeim breska þar sem vísitölur hafa fallið um 1,78-4,58%.
Ástæðuna má rekja beint til falls á mörkuðum vestanhafs fyrir helgi en það hefur haft í för með sér taugatitring á mörkuðum um allan heim og virðast markaðir í Bandaríkjunum og Evrópu ekki vera að rétta úr kútnum enn um sinn þótt það muni væntanlega gerast brátt.
