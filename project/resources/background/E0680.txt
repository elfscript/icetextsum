GUNNAR Örn Gunnarsson, framkvæmdastjóri Nýsköpunarsjóðs atvinnulífsins (NSA), hefur látið af störfum hjá sjóðnum, en frá þessu er greint á vefsíðu NSA. Gunnar Örn hefur gegnt stöðu framkvæmdastjóra NSA í tæp þrjú ár. Starf framkvæmdastjóra sjóðsins hefur verið auglýst laust til umsóknar.
Gunnar Örn vildi ekki tjá sig um hvers vegna hann hefði hætt störfum hjá Nýsköpunarsjóði þegar Morgunblaðið leitaði eftir því í gær. 
Ríkisstjórnin samþykkti sl. haust að setja 2,5 milljarða króna í Nýsköpunarsjóð, en sjóðurinn hafði um nokkurt skeið ekki haft neitt fjármagn til að setja í ný nýsköpunarverkefni.
