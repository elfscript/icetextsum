SKÁTAMESSA verður í Hallgrímskirkju á sumardaginn fyrsta, fimmtudaginn 21. apríl, og hefst hún kl. 11 f.h. Fyrir messu, kl. 10.30, munu skátar ganga fylktu liði frá Arnarhóli upp Skólavörðustíg að Hallgrímskirkju. Séra Jón Dalbú Hróbjartsson mun þjóna til altaris. Ræðumaður verður Halldór S. Magnússon framkvæmdastjóri. Skátakórinn undir stjórn Ernu Blöndal mun leiða sönginn. Eftir hádegið munu skátafélögin í Reykjavík standa að og taka þátt í hátíðarhöldum víða um Reykjavík í samstarfi við félagsmiðstöðvar ÍTR, íþróttafélögin, kirkjur og skóla, s.s. í Grafarvogi, Breiðholti, Árbæ, Bústaðahverfi og Vesturbænum.
