ÞAÐ er að duga eða drepast fyrir Bryan Robson og lærisveina hans í WBA þegar þeir sækja Manchester United heim í ensku úrvalsdeildinni í knattspyrnu á Old Trafford í dag. Fari svo að WBA bíði ósigur og Crystal Palace eða Southampton fagni sigri í innbyrðis viðureign liðanna á Selhurst Park verður það hlutskipti WBA að falla úr úrvalsdeildinni.
Bryan Robson er goðsögn á Old Trafford en hann lék með liðinu í 13 ár, frá 1981 til 1994, og var fyrirliði liðsins og lykilmaður í mörg ár. 
Erfiður leikur framundan
«Það sem leikur okkar er á eftir viðureign Crystal Palace og Southampton þá vitum við nákvæmilega hvar við stöndum þegar við hlaupum inná völlinn á Old Trafford. Ég vona að leik Palace og Southampton lykti með jafntefli og verði það niðurstaðan þá er stig á Old Trafford fyrir okkur mjög ásættanleg úrslit. Vitanlega væri betra að mæta mínu gamla liði undir öðrum kringumstæðum en eru í dag en ég hef allan tímann verið meðvitaður um að við eigum í vændum mjög erfiðan leik og ég tala nú ekki um þegar United er að keppast við að ná öðru sætinu,» segir Bryan Robson.
