Barna- og unglingakórar Breiðholtskirkju flytja söngleikinn Með hamingjuna í handarkrikanum eftir Janeen Brady í dag kl. 17. Söngleikurinn, sem verður fluttur á sviði Breiðholtsskóla, fjallar um hættuna við að ánetjast eiturlyfjum, vináttuna og mikilvægi góðs sjálfsmats. Börnin leika á als oddi í leik, söng og dansi ásamt því að koma góðum boðskap til skila til áhorfenda. Stjórnandi er Ásta Bryndís Schram, stjórnandi kóranna, en hún þýddi og staðfærði einnig söngleikinn. Undirleikari er Keith Reed, en tækni- og ljósamaður er Jónas Sturla Gíslason.
