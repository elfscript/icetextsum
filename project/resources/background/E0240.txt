Gardínur sem veita vörn gegn sól eru mikið keyptar þegar vora tekur. Pílutjöld voru að sögn Birgis Benediktssonar framkvæmdastjóra að fá nýja gerð af flekagardínum sem veita sólvörn.
«Það fer eftir því hvaða efni er notað í flekana hvað sólvörnin er mikil,» segir Birgir. 
«Við kaupum efnin að erlendis en framleiðum gardínurnar hér eftir máli. 
Það er sérstakt við þessa tegund að hægt er að raða upp allt að fimmtán flekum á tveimur brautum. Flekarnir geta verið frá 40 sentímetrum og upp í 80 sentímetra. Hæðin getur verið samkvæmt ósk kaupenda. Þetta er mjög hentugt fyrir stóra glugga sem eru orðnir mjög algengir í dag. 
Einnig erum við með sólskyggni sem hafa reynst mjög vel hér á landi. Þessi skyggni eru spænsk og við erum búin að vera með þau á boðstólum í tvö ár. Skyggnin er hægt að fá í öllum stærðum og í mjög mörgum litum.»
