STÚLKAN sem varð fyrir bíl á Bæjarbraut í Garðabæ hinn 15. febrúar lést í gær á gjörgæsludeild Landspítalans í Fossvogi eftir átta daga legu. Hafði henni verið haldið sofandi í öndunarvél að loknum aðgerðum eftir slysið. Stúlkan, sem var fimmtán ára gömul, var fótgangandi á leið yfir götuna á gangbraut þegar ekið var á hana.
Ekki er hægt að birta nafn hinnar látnu að svo stöddu.
