ÁHORFENDUR á leikjum í úrvalsdeild karla í knattspyrnu, Landsbankadeildinni, í sumar eiga þess kost að velja mann leiksins með SMS-kosningu í hverjum leik. Það er Og Vodafone sem stendur að kosningunni í samvinnu við félögin í deildinni og allur ágóði af SMS-skeytunum, sem kostar 99 krónur hvert, rennur til þess félags sem fær atkvæðið. 
Í lok hvers leiks fá þátttakendur í kosningunni að vita hver fékk flest atkvæði og var valinn maður leiksins. Þá verður dreginn út vinningshafi af handahófi á meðal þeirra sem kusu mann leiksins. Í lok tímabilsins verður síðan dregið um verðlaun úr hópi þeirra sem tekið hafa þátt í kosningunni um sumarið.
