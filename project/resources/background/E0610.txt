Rúnar Kristjánsson á Skagaströnd lætur sér fátt mannlegt óviðkomandi. Hann fylgdist með fréttum af kosningunum í Bretlandi á dögunum: 
All is going up and down
everywhere in London town. 
I like neither Blair nor Brown, 
Britain's Labour men of crown! 
Og fyrst hann er farinn að velta fyrir sér heimsmálunum: 
Hitler og Stalín að líku ég legg
því ljóti karlinn þeim báðum réð. 
En ólík voru þau yfirskegg 
sem óþokkar þessir voru með. 
Loks sá Rúnar mynd í Morgunblaðinu af Basil fursta, hagmæltum hundi Péturs Þorsteinssonar, og orti: 
Alla virðist aðra bursta
er í vísnaleik hann fer. 
Bragsnilldin hjá Basil fursta 
bregður ljóma á Kópasker! 
pebl@mbl.is
