TEKJUR þýsku fjölmiðlasamsteypunnar Bertelsmann, fjórða stærsta fjölmiðlafyrirtækis heims, námu alls 2,6 milljörðum króna á fyrsta fjórðungi ársins sem er 6% aukning frá sama tíma síðasta árs. Hagnaður fyrirtækisins dróst hins vegar saman vegna samruna við útgáfufyrirtækið Sony BMG í ágúst á síðasta ári.
Bertelsmann stendur m.a. á bak við Pop Id ol söngvarakeppnina og Sony BMG er næststærsta útgáfufyrirtæki í heimi, gefur m.a. út söngkonurnar Anastacia og Beyonce Knowles . Bertelsmann á auk þess RTL, stærstu sjónvarpsstöð Evrópu, og Random House, stærstu bókaútgáfu Bandaríkjanna sem m.a. gaf út Da Vinci lykilinn og ævisögu Clinton.
