Heather Schmidt, píanóleikari og tónskáld, er komin öðru sinni til Íslands til að halda tónleika í Salnum í Kópavogi í dag kl. 15. Tónleikarnir eru í boði sendiráðs Bandaríkjanna og Kanada. 
Heather Schmidt spilar ekki eingöngu tónlist sem hún sjálf hefur samið heldur hefur hún einnig valið að spila eftir bandaríska tónskáldið Ellen Taaffe Zwilich og kanadíska tónskáldið Alexina Louie. Hún lýkur síðan tónleikunum með verki eftir Fanny Mendelssohn-Hensel (19. öld), en hún var systir Felix Mendelssohns. 
Í október 2003 var Heather Schmidt boðið að koma til Íslands í fylgd með ríkisstjóra Kanada, og hún kom fram fyrir háttsetta ráðamenn á lokuðum tónleikum. Núna býðst öllum tónlistarunnendum að hlusta á hana á tónleikum í Salnum.
