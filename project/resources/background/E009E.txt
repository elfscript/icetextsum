ALLT starfsfólk skráningar- og tæknideildar Umferðarstofu var fjarverandi í gær og verður fjarverandi í dag vegna sérstakra starfsdaga. Starfsdagar eru notaðir í skoðun á verklagsreglum ökutækjaskráninga í þeim tilgangi að gera reglurnar skýrari og þjónustuna markvissari.
Á meðan hinir föstu starfsmenn eru í burtu verður starfsemin í höndum afleysingafólks sem mun að sögn starfsfólks Umferðarstofu gera sitt besta til að veita góða þjónustu. Þó er viðbúið að erfitt verði að veita fulla þjónustu. Þá verður lokað á milli kl. 12 og 13 í dag.
