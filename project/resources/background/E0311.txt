BANDARÍSKA hugbúnaðarfyrirtækið Adobe, sem meðal annars framleiðir Photoshop og Acrobat, hefur gengið frá kaupum á Macromedia, sem einnig er bandarískt hugbúnaðarfyrirtæki og er þekkt fyrir framleiðslu Dreamweaver og Flash. Kaupverðið er 3,4 milljarðar Bandaríkjadala sem samsvarar tæplega 214 milljörðum íslenskra króna. Kaupin verða endanleg í haust en nú er unnið að því að samþætta rekstur fyrirtækjanna.
