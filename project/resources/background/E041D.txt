* SIGRÚN Fjeldsted , spjótkastari úr FH , keppti á móti í Athens í Bandaríkjunum um liðna helgi. Þar kastaði hún 49,87 metra og varð í öðru sæti en Sigrún á best 50,19 metra frá því í síðasta mánuði.
* MAGNÚS Aron Hallgrímsson , úr Breiðabliki , keppti einnig um helgina og kastaði kringlunni 57,03 metra, en þetta var fyrsta mót hans á þessu ári. 
* MAGNÚS Aron hefur dvalið við æfingar í San Diego ásamt Vésteini Hafsteinssyni og félögum úr æfingahópi hans. Eistneski kastarinn Gert Kanter , sem Vésteinn þjálfar, bætti landsmetið á mótinu þegar hann kastaði kringlunni 68,61 metra og sigraði. Þetta er jafnframt lengsta kast ársins. 
* JÓNAS Hlynur Hallgrímsson, tugþrautarmaður úr FH , keppti einnig á mótinu, kastaði kringlunni 39,43 metra og spjótinu 58,54 metra. 
* ARSENAL hefur, að sögn Daily Mirror , hafnað 960 milljón króna tilboði Real Madrid í Jose Antonio Reyes. 
* MANCHESTER United hyggst gera Real Zaragoza tilboð í argentínska varnarmanninn Gabriel Milito. 
* MIKAEL Forssell , leikmaður Chelsea , er efstur á óskalista Alain Perrins, stjóra Portsmouth, að sögn The Times. 
* DANNY Mills, varnarmaður hjá Manchester City , hefur ekki verið fastur maður í liðinu að undanförnu. Hann hyggst koma sér í betra form og vinna sæti sitt á ný og ætlar meðal annars að taka þátt í hálfmaraþoni til þess arna. 
* ROBERT Hoyzer , þýski dómarinn sem dæmdur var í lífstíðarbann fyrir að aðstoða veðmangara við að græða með því að hafa áhrif á úrslit leikja, fær ekki sekt. Þýska knattspyrnusambandið ákvað í gær að krefjast ekki fjársekta en hafði áður farið fram á að hann greiddi um 4 milljónir króna í sekt. Hoyzer hefur viðurkennt að hafa þegið um 5,5 milljónir króna frá króatískum veðmangara.
