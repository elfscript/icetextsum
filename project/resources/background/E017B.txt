Húðvörulínan La Mer er unnin úr þykkni sem finnst á sjávarbotni, eins konar árframburði sem fellur til botns. Úr þykkninu er unninn kraftur sem þykir hafa góð áhrif á húð, enda koma þar við sögu sjávarsalt, súrefni, leir, súlfúr og lífræn efni á borð við agnir úr þörungum. Margvísleg rakakrem, augnkrem, baðolíur og hreinsimaska má finna undir merkjum La Mer, en einnig þennan nýja varasalva sem ilmar sterklega af myntu - en reynist þó ekki myntugrænn þegar á varirnar er kominn.
