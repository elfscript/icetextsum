SLÖKKVILIÐ Akureyrar var kallað að Fjórðungssjúkrahúsinu á Akureyri kl. 15 í gær en þar logaði sinueldur sunnan við nýbyggingu spítalans. Þegar slökkvilið kom á staðinn var þar mikill reykur, sem m.a. lagði yfir spítalann. Greiðlega gekk að slökkva sinueldinn með hjálp lögreglu. Einhver reykur fór í loftræstikerfi spítalans og olli óþægingum, mismiklum þó, og ekki kom til þess að rýma þyrfti sjúkrastofur, að sögn Einars Bjarnasonar, tæknimanns á FSA. Að sögn lögreglu voru það ungir drengir að fikta með eld sem ollu sinubrunanum.
