SKIPVERJARNIR tveir á Hauki ÍS sem hnepptir voru í gæsluvarðhald í Bremerhaven vegna gruns um stórfellt fíkniefnasmygl í janúar sl. hafa verið látnir lausir og eru komnir til Íslands. Ekki hefur fengist staðfest hjá þýsku lögreglunni hvað olli því að þeir voru látnir lausir.
Þýska tollgæslan fann 31/2 kíló af kókaíni og álíka magn af hassi um borð í skipinu þegar leit var gerð. Rannsóknin miðaði m.a. að því að finna samverkamenn hinna grunuðu. Íslensk lögregluyfirvöld hafa engin afskipti af mönnunum tveim sem komnir eru til landsins, samkvæmt upplýsingum lögreglu.
