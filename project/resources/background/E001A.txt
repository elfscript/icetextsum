Davíð Hjálmar Haraldsson yrkir um heimkomu Fischers: 
Mín von er að verða að liði 
og verðugt hér tilefni fann: 
Æ, látið nú Fischer í friði, 
þennan friðsama, hógværa mann. 
Einar Kolbeinsson fylgist með sprettu túnfífla: 
Vinarþel og vonir ber, 
vorsins hlýi andi, 
þegar óvænt fjölga fer, 
fíflum hér á landi. 
Einar Georg Einarsson yrkir: 
Eindrægnin var einkar þekk 
í aðgerðunum héðan 
blessun Davíðs Bobbý fékk 
en Baugur kom svo með hann. 
Ganga má hann víða á vegg
í vissum greinum slyngur 
brosir gegnum blómlegt skegg 
Bobbý Íslendingur. 
Sæmi Guð um björgun bað
nú blundar Fischer í góðu rúmi 
svo held ég það væri hollast að 
hengja þá Búss og Kóisúmi. 
pebl@mbl.is
