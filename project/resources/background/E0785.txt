Tuttugu og fimm ár eru liðin frá því að hljómsveitin Depeche Mode gaf út sína fyrstu breiðskífu en síðan hefur hljómsveitin gefið út ellefu stúdíóplötur. Þessa stundina er Depeche Mode á tónleikaferðalagi um Evrópu til að kynna nýju plötuna og hefur tónleikaförin hlotið nafnið Touring the Angel . Meðal annars mun hljómsveitin halda tónleika á Parken í Kaupmannahöfn 25. febrúar nk. og er búist við að fjöldi Íslendinga leggi leið sína á þá tónleika. Til þess að hita upp fyrir tónleikana verður haldið Depeche Mode kvöld í Bertelsstofu á Thorvaldsenbar í kvöld frá kl. 21 til 01. Sýnt verður frá fyrri tónleikum sveitarinnar á risaskjá og þarna gefst aðdáendum sveitarinnar tækifæri á að hittast og spjalla. Tilboð verða á barnum og frítt inn.
Skipuleggjendur kvöldsins eru útvarpsmennirnir Hallgrímur Kristinsson og Bragi Guðmundsson en báðir hafa þeir fylgt sveitinni til fjölda ára, eða allt frá árinu 1983.
