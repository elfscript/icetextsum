STRÆTISVAGNAR og rútur frá Irisbus hafa á tiltölulega skömmum tíma náð leiðandi stöðu hér á landi. Frá árinu 1998 hafa tvær af hverjum þremur rútum sem fluttar hafa verið nýjar til landsins verið frá Irisbus og það sama á við um þrjá af hverjum fjórum strætisvögnum sem fluttir hafa verið inn.
Meðal stærstu framleiðenda
«Irisbus er tiltölulega nýr framleiðandi á markaðnum og af þeim sökum kannski ekki eins þekktur í huga fólks og þeir sem eldri eru,» segir Sveinn Mikael Sveinsson, söluráðgjafi hjá B&L; atvinnubílum. «Fleiri kannast á hinn bóginn við Renault, en rútuhluti þeirra, Renault VI, sameinaðist öðrum evrópskum framleiðendum undir merkjum Irisbus á árinu 1999. Eins og til var stofnað hefur Irisbus frá upphafi verið einn stærsti rútubíla- og strætisvagnaframleiðandi Evrópu með um 30% markaðshlutdeild,» bendir Sveinn á. 
Hagstæðir í rekstri
Irisbus sameinar að mati Sveins tvo eftirsóknarverða kosti eða hagstætt verð annars vegar og breiða vörulínu hins vegar. «Jafnframt koma vagnar frá Irisbus vel út í rekstri þar sem þeir eru sparneytnir og með hagstætt bilanahlutfall. Að mínu mati liggur styrkleiki þeirra þó ekki síður í breiðri vörulínu, bæði hvað stærð og útbúnað varðar. Við getum því boðið breitt úrval, þar á meðal nýjar 15-27 manna fjórhjóladrifnar rútur á afar samkeppnishæfu verði, langferðavagna í lúxusútgáfum, smærri hópferðabíla og svo mætti lengi telja. Þá er mikil áhersla lögð vöruvöndun og notagildi. Aksturseiginleikar Irisbus þykja t.a.m. afar góðir og aðstaða ökumanns til fyrirmyndar, bílarnir eru auðveldir í þrifum bæði að utan og innan og lestarrými er almennt með því best sem gerist svo að fátt eitt sé nefnt.» 
Stærsti strætósamningur Evrópu
Irisbus er í eigu Iveco Group sem er með starfs- og framleiðslustöðvar víða um Evrópu. Fyrirtækið gerði nýlega samning við ATAC Almenningssamgöngur Rómarborgar um endurnýjun 470 strætisvagna og var þar um að ræða stærsta samning sem gerður hefur verið í Evrópu á þessu sviði. Þá keypti Irisbus nýlega helmingshlut í kínverska framleiðandanum CBC Changzhou, sem er talið að styrkja muni verulega sókn fyrirtækisins á heimsmarkaði. «Irisbus hefur verið í hraðri sókn frá því fyrirtækið var stofnað, enda byggir það sókn sína á sigurstranglegri formúlu eða vandaðri vöru á hagstæðu verði,» segir Sveinn.
