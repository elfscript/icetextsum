Nú er tíminn til að íhuga fyrstu skrefin í skógrækt í sumarbústaðalandinu ef þau hafa ekki þegar verið stigin og skipuleggja gróðursetningu sumarsins.
Ef jarðraki er í lóðinni er gott að nota víðitegundir, en víðir er fljótsprottinn, þolir vel raklendi og er harðgerður. Hann hentar vel þar sem þörf er á skjólbeltum. Þegar gott skjól hefur myndast má planta birki, reyni og furu inn á milli víðisins. 
Sitkagreni þrífst vel og nær miklum vexti og myndar fljótt hávaxinn skóg. Sitkagreni úr bakka getur á fimm árum orðið um 1,3 m og 2-5 m hátt á tíu árum. Sitkagreni þolir vel að vera við sjó.
