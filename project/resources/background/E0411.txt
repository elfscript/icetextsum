BRESKA blaðið Independent greindi í gær frá því að Samkeppnisstofnun Bretlands muni líklega fara gaumgæfilega í saumana á því ef verslunarkeðjan Asda leggur fram tilboð í verslunarkeðjuna Somerfield. Hefur blaðið eftir lögmönnum að líklega yrði slíku tilboði vísað til samkeppnisráðs.
Asda, sem er í eigu bandarísku verslunarkeðjunnar Wal-Mart, hefur fengið fjárfestingarbankann Lazard til að leggja mat á hugsanlegt yfirtökutilboð í Somerfield. Baugur, ásamt fleiri fjárfestum, á nú í viðræðum við stjórn Somerfield um hugsanlegt tilboð. 
The Independent hefur eftir lögmanni að það kæmi honum mikið á óvart ef hugsanlegt tilboð Asda í Somerfield færi auðvelda leið gegnum Samkeppnisstofnunina.
