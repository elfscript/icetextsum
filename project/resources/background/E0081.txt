HANN er býsna hátt uppi, svissneski línudansarinn Freddy Nock sem hér sést ganga á línu fyrir framan turnana á Vorrar frúar kirkju í München í Þýskalandi. Línudansarinn gekk 180 metra línu sem strekkt var milli tveggja kranabíla 30 metra fyrir ofan jörð á fimmtudag.
Jafngildir það því að Nock hafi gengið tæplega fjórum sinnum yfir Laugardalslaugina, í hæð sem jafngildir nokkurn veginn tólf hæða húsi, líkt og blokkirnar í Sólheimunum í Reykjavík eru. Og allt þetta fer hann á mjóum kaðli, eins og myndin gefur til kynna.
