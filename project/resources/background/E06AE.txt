ÍMARK, félag íslensks markaðsfólks, í samráði við Samband íslenskra auglýsingastofa (SÍA), verðlaunar nú í tuttugasta sinn auglýsingar sem sendar voru inn í auglýsingasamkeppnina Lúðurinn, íslensku auglýsingaverðlaunin. Í ár eru 20 ár liðin síðan ÍMARK var stofnað og þetta er í 20. sinn sem auglýsingaverðlaunin eru afhent. Afhending verðlauna fer fram föstudaginn 24. febrúar nk. en staðsetningu er haldið leyndri fram að hátíðinni. Hér í opnunni eru birtar tilnefningar í 12 flokkum auglýsinga, fimm í hverjum flokki fyrir sig.
Í tengslum við hátíðina fer fram ráðstefna sama dag á vegum ÍMARK, undir yfirskriftinni Geðheilbrigði vörumerkja. Ráðstefnan fer fram á Nordica hóteli og að þessu sinni eru sex fyrirlesarar, bæði innlendir og erlendir. Rætt verður um hvernig best sé að koma vörumerki á markað og byggja það upp þannig að athygli viðskiptavinanna haldist óskipt til lengdar. 
Hægt er að nálgast nánari upplýsingar um verðlaunin og ÍMARK-markaðsdaginn á netfanginu imark@imark.is eða www.imark.is. 
Gefendur verðlauna
Sjónvarpsauglýsingar: Stöð 2 
Útvarpsauglýsingar: Bylgjan 
Dagblaðaauglýsingar: Morgunblaðið - Árvakur 
Tímaritaauglýsingar: Fróði 
Veggspjöld: AFA JCDecaux Ísland 
Auglýsingaherferðir: Já 
Markpóstur: Íslandspóstur 
Opinn flokkur: Umslag 
Vöru- og firmamerki: Margt Smátt - Bolur 
Umhverfisgrafík: Frank og Jói 
Almannaheillaauglýsingar, ljósvakamiðlar: VÍS 
Almannaheillaauglýsingar, prentmiðlar: VÍS
