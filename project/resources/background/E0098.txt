NÝR efnisþáttur, Hljómsveit Fólksins, hefur göngu sína í Fólki í fréttum í Morgunblaðinu í dag.
Hljómsveit Fólksins er valin á tveggja vikna fresti, en tilgangurinn er að kynna og styðja við grasrótina í íslenskri tónlist. 
Sífellt verður auðveldara að taka upp tónlist og fjölgar þeim mjög sem það stunda. Um leið er ákveðin hætta á að hæfileikaríkir tónlistarmenn týnist í fjöldanum, en með Hljómsveit Fólksins er reynt að stuðla gegn því. Hljómsveit Fólksins er í samstarfi við Rás 2 og Rokk.is, en Isidor varð fyrst fyrir valinu./47
