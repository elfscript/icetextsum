Samráðsfundur goða og Lögréttu Ásatrúarfélagsins sem haldinn var á Sauðárkróki dagana 2.-4. apríl ályktar:
Ásatrúarfélagið mun beita sér fyrir auknu jafnrétti í trúarbragðafræðslu innan grunnskólans á næsta skólaári. 
Umræða um trúarbragðafræðslu í skólum hefur leitt í ljós að mikið ójafnvægi er á aðkomu einstakra trúfélaga í skólunum og réttur ungmenna þessa lands til að kynnast mismunandi lífsskoðunum og menningarheimum fyrir borð borinn. 
Félagið mun því bjóða upp á kynningu á heiðnum sið og væntir þess að þessi nýjung verði innlegg í að auka skilning og umburðarlyndi milli trúarbragða í landinu. 
Héðan í frá mun félagið kynna siðfestu að heiðnum sið sem raunhæfan kost í stað kristinnar fermingar.
