Bridshátíð.
Suður verður sagnhafi í fjórum spöðum eftir nákvæmar rannsóknir: 
Suður hefur sýnt stuðning við tígulinn og áskorun í geim (með tveimur laufum). 
Útspil vesturs er tígulfjarki. Hvernig á að taka á málunum? 
Bridshátíð var sett á Hótel Loftleiðum í gær, en baráttan hefst fyrir alvöru í kvöld með tvímenningi vel á annað hundrað para. Spilið að ofan er frá tvímenningi Bridshátíðar í fyrra. Ónefndur sagnhafi taldi víst að tígulfjarkinn væri einn á ferð og stakk upp ás til að spila svo spaða á tíuna: 
Sigurparið í fyrra var í vörninni - Svíinn Peter Fredin og Daninn Lars Blakset. Fredin var í vestur og spilaði út tígli til að hræða sagnhafa. Og það tókst fullkomlega. Fredin komst inn á spaðagosa, tók tígulkóng og gaf makker stungu. Hjarta kom til baka, svo vörnin fékk líka slag á hjartakóng: tveir niður og nánast toppur. 
Fredin og Blakset eru aftur mættir til leiks ásamt fjölda erlendra keppenda frá Evrópu og Bandaríkjunum. Hátíðinni lýkur á sunnudagskvöld og eru áhorfendur að sjálfsögðu velkomnir, alla dagana.
