Um 10 kauptilboð bárust í eignarhluta ríkissjóðs í húseigninni að Glerárgötu 36, þar sem Háskólinn á Akureyri og fleiri stofnanir voru áður til húsa. Það eru Ríkiskaup sem sjá um söluna en þar fékkst aðeins gefið upp hæsta verð í eignina en það átti Kaupfélag Eyfirðinga og hljóðaði upp á rúma 101 milljón króna. Eignarhluti ríkisins er samtals 1.609 fermetrar á fjórum hæðum. Fasteignamat eignarhlutans er tæpar 138 milljónir króna og brunabótamat um 280 milljónir króna.
