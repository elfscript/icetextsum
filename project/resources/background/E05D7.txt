SAMÞYKKT var á ríkisstjórnarfundi í gær að verða við ósk Steinunnar Þórarinsdóttur myndhöggvara um styrk til gerðar minnisvarða um breska sjómenn í Vík í Mýrdal og Hull í Bretlandi.
Borgarstjórnin í Hull hefur styrkt verkefnið um tæpar fimm milljónir íslenskra króna og samþykkti ríkisstjórnin að styrkja það um eina milljón króna sem tekin verður af sameiginlegu ráðstöfunarfé. Listaverkin á að afhjúpa árið 2006 en þá verða þrjátíu ár frá lokum þorskastríðsins.
