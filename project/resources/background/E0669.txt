VISS í sinni sök er breskur myndaflokkur í fjórum þáttum sem byggður er á sögu eftir Anthony Trollope. Sagan gerist á Viktoríutímanum og segir frá ungum efnamanni sem giftir sig og verður síðan heltekinn af afbrýðisemi. Louis Trevelyan getur ekki með nokkru móti treyst Emily, konunni sinni, og afbrýðisemin eyðileggur hjónaband þeirra og gerir hann brjálaðan. Hann hrekur hana að heiman og ræður síðan fremur ógeðfelldan einkaspæjara til að njósna um hana og rænir syni þeirra frá henni með skelfilegum afleiðingum. Nora, systir Emily, veldur hálfgerðu hneyksli þegar hún ákveður að giftast vegna ástar fremur en auðs og aðstoðarpresturinn í sókninni biður ekki aðeins einnar konu, heldur þriggja. Viss í sinni sök er á dagskrá Sjónvarpsins kl. 21.05.
