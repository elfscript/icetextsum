Afmælistónleikar Léttsveitarinnar í Íslensku óperunni verða í dag kl. 16. Samin hafa verið tónverk í tilefni dagsins. Hróðmar I. Sigurbjörnsson tónskáld samdi fjögur tónverk og Tómas R. Einarsson samdi eitt lag í «bóleró»-stíl til sveitarinnar.
Stjórnandi kórsins er Jóhanna Þórhallsdóttir og undirleikari er Aðalheiður Þorsteinsdóttir. Með kórnum koma fram Signý Sæmundsdóttir, sópran, Stína, bongó, Eggert Pálsson er með slagverk, Ásgeir Steingrímsson, trompet, og Gunnar Hrafnsson, bassi. 
Nóg er um að vera hjá kórnum en verið er að gera heimildarmynd um kórinn í fullri lengd og geisladiskur er væntanlegur.
