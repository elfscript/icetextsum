HEILDARVIÐSKIPTI í Kauphöll Íslands í gær námu samtals 16,3 milljörðum króna . Þar af voru viðskipti með hlutabréf fyrir 12,3 milljarða . Mikil viðskipti með hlutabréf skýrast fyrst og fremst að 8,3 milljarða króna sölu Straums Fjárfestingarbanka á hlut sínum í Tryggingamiðstöðinni .
Úrvalsvísitalan hækkaði um 0,95% og fór aftur yfir fjögur þúsund stig eins og hún gerði í fyrsta skipti í síðustu viku. Lokagildi vísitölunnar er 4.021 stig . 
Af þeim félögum sem viðskipti voru með í gær hækkaði gengi allra nema Flögu Group en bréf félagsins lækkuðu um 2,9%. Mest hækkun varð á bréfum SÍF, hækkaði um 4,2%.
