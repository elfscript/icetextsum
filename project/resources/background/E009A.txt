LÖGÐ hefur verið fram á Alþingi tillaga til þingsályktunar um að fjármálaráðherra beiti sér fyrir því að fé verði veitt til kaupa og reksturs á færanlegri sjúkrastöð í Palestínu. Fyrsti flutningsmaður tillögunnar er Jónína Bjartmarz, þingmaður Framsóknarflokks. Aðrir flutningsmenn eru Guðrún Ögmundsdóttir, Samfylkingu, Jón Bjarnason, Vinstri grænum, Magnús Þór Hafsteinsson, Frjálslynda flokknum, og Þuríður Backman, Vinstri grænum. 
Þingmennirnir voru í hópi Íslendinga sem heimsóttu Palestínu og Ísrael í mars sl. á vegum Félagsins Ísland-Palestína. Ekki kemur fram hvað umrædd sjúkrastöð og rekstur hennar gæti kostað.
