VEGNA hagsmunaárekstra hefur Kaupþing banki þurft að skipta um ráðgjafarfyrirtæki vegna yfirtöku sinnar á Singer & Friedlander. Þetta kemur fram á vefsetrinu thelawyer.com.
Slaughter and May hefur lengi verið ráðgjafarfyrirtæki Kaupþings en starfar einnig fyrir S&F; og er það stefna fyrirtækisins að starfa fyrir fyrirtækið sem boðið er í þegar þessi staða kemur upp. Af þessari ástæðu hefur Kaupþing tekið ráðgjafarfyrirtækið Allen & Overy í sína þjónustu.
