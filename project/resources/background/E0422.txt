Karlakór Akureyrar lýkur vetrarstarfinu með tvennum vortónleikum, í Akureyrarkirkju kl. 17 á laugardag og í Laugarborg 7. maí næstkomandi kl. 20.30.
Að venju verður hljómsveit kórsins með en það er fastur liður að taka nokkur hljómsveitarlög á hverjum tónleikum. Þá leikur Daníel Þorsteinsson á píanó í nokkrum lögum. Fimm einsöngvarar koma fram, Ari Erlingur Arason, Jónas Þór Jónasson, Snorri Snorrason og Þór Sigurðsson. Auk þess syngur Petra Björk Pálsdóttir, stjórnandi kórsins, á tónleikunum. 
Karlakór Akureyrar söng með karlakórnum Stefni í Hlégarði um liðna helgi og var húsfyllir en von er á Stefnismönnum norður 20. maí.
