NÝJASTI umhverfisstaðall ESB fyrir dísilvélar er Euro 4, en vélar sem uppfylla þennan staðal fara að sjást í ökutækjum á þessu ári. Markmið þessa nýja staðals er að draga enn frekar úr mengun frá dísilvélum.
Þar sem smurolía hefur mikil áhrif á útblástur dísilvéla og þar með mengun frá þeim, hefur Shell lagt mikla áherslu á að mæta ýtrustu kröfum í þessum efnum. Nú er að koma á markaðinn Rimula Signia smurolía, sem nota má á dísilvélar sem standast þennan umhverfisstaðal ESB. 
Dísilvélar sem uppfylla Euro 4 staðalinn notast við tvenns konar aðferðir til að draga úr mengun. Önnur byggist á útblásturssíum en hin á útfellingu mengandi efna með efnafræðilegri aðferð. Rimula Signia hentar jafnvel í báðum tilfellum. Rimula Signia hefur verið þróuð þannig að sótmengun er í lágmarki og stíflar ekki útblásturssíur. Til að uppfylla Euro 4 staðal mega sótagnir ekki vera umfram 0,02 g/kW/st en samkvæmt fyrri staðli, Euro 3, mega sótagnir ekki vera umfram 0,1 g/kW/st. 
En um leið og eiginleikar olíunnar hafa verið stórbættir með tilliti til mengunar, stuðlar Rimula Signia að eldsneytissparnaði. Þar skiptir mestu máli að hlutfall af synþetískum grunnolíum hefur verið aukið. Fyrir vikið er slitvörn olíunnar mikil.
