HOLLENSKI sóknarmaðurinn hjá Arsenal, Robin van Persie, lenti í samstuði við Andy Todd, fyrirliða Blackburn, í bikarleiknum á laugardaginn, þegar hann fagnaði marki sem hann gerði. «Ég vissi ekki af honum og veit ekki hvort þetta var viljandi hjá honum, en þetta var furðulegt. Todd var hvergi nærri þegar ég skoraði. En svo var hann allt í einu þarna þegar ég sneri mér við,» segir Persie um atvikið sem knattspyrnusambandið ætlar að skoða nánar.
«Þetta skemmdi ekkert fyrir ánægjunni af því að skora og koma Arsenal áfram,» sagði Van 
Persie, sem er 21 árs, þótti nokkuð villtur á leikvelli framan af vetri, var rekinn útaf í leik gegn Southampton í febrúar en hefur lagast mikið síðan. «Eftir leikinn við Southampton ræddi Wenger við mig og sagði að ég yrði að hugsa meira um hvað ég væri að gera inni á vellinum og að ég yrði að vera rólegri og yfirvegaðri. Þá ákvað ég að taka mér Robert Pires til fyrirmyndar, fór að fylgjast sérstaklega með honum á æfingum og í leikjum. Hann er frábær leikmaður sem skorar mörk og leggur mikið af mörkum til liðsins, alltaf tilbúinn að.»
