FH-ingar áttu bestu stuðningsmennina í Landsbankadeildinni á síðasta sumri en líkt og á síðasta ári mun Landsbankinn veita viðurkenningar til bestu stuðningsmannanna fyrir umferðir 1-6, umferðir 7-12, umferðir 13-18, og loks fyrir mótið í heild sinni.
Í valinu verður meðal annars horft til prúðmannlegrar og jákvæðrar framkomu á vellinum, að stuðningsmenn séu í litum félags, hvatningarhróp og söngvar og fleira. 
Landsbankinn mun veita peningaverðlaun til sigurvegaranna, sem rennur til yngriflokkastarfs félaganna.
