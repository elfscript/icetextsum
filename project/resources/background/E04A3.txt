Ólöf Björnsdóttir fæddist í Kelduhverfi í Norður-Þingeyjarsýslu 29. ágúst 1915. Hún lést á Heilbrigðisstofnun Suðurnesja 8. janúar síðastliðinn og var útför hennar gerð frá Keflavíkurkirkju 14. janúar. 
Elsku Ólöf. Nú ert þú búin að fá hvíldina. Það voru búnir að vera erfiðir dagar hjá þér, en þú lést nú ekki mikið á því bera, kjarnakona eins og þú varst. Oft komst þú í Hólminn til okkar og þá var mikið gaman, því þú varst alltaf svo hress og kát og brandararnir og sögurnar sem þú sagðir voru mjög skemmtilegar.
Elsku Ólöf, okkur hjónum fannst mjög leitt að geta ekki verið við útför þína og kvatt þig, en við vorum og erum alltaf með þér í anda. Þú munt alltaf vera hjá okkur. 
Guð og englarnir varðveiti þína sál. 
Þökkum greiða og þægindi,
það sem eyðist varla. 
Ástarheiða atlæti 
sem á okkar leiðir falla. 
(Gísli Gíslason.) 
Elsku Skarphéðinn, Gréta, Jonný, Birna og barnabörn, megi guð gefa ykkur styrk og varðveita ykkur. 
Kveðjur. 
Björn Sigurjónsson, 
Guðný Gísladóttir og börn 
frá Stykkishólmi.
