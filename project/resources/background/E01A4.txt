Reykjavík - Hjá fasteignasölunni Miðborg er nú til sölu 218 ferm. einbýlishús ásamt 17 ferm. bílskúr og óskráðum kjallara í miðbæ Reykjavíkur.
Húsið sem er á tveimur hæðum auk kjallara skiptist í forstofu, tvær stofur, snyrtingu, þvottahús og eldhús á miðhæðinni. Á efri hæð eru sex herbergi og baðherbergi. Í kjallara eru þrjár geymslur. 
Komið er inn í flísalagða forstofu, en þar er lítil snyrting. Þá eru tvær samliggjandi korklagðar stofur. Eldhús er með viðarinnréttingu og þvottahús er rúmgott. 
Á efri hæð eru sex parketlögð herbergi og flísalagt baðherbergi. Í kjallara eru þrjár rúmgóðar geymslur og sturtuherbergi.
