ENSKI kylfingurinn Roger Chapman náði þeim áfanga í vikunni að hefja leik sem atvinnumaður á Evrópumótaröðinni á sínu 600. móti en aðeins tveir kylfingar höfðu náð þeim áfanga áður. 
Chapman keppti fyrst fyrir 23 áraum á móti í Túnis árið 1982 en hann er á meðal keppenda á Opna spænska meistaramótinu sem hófst á fimmtudaginn. 
Sam Torrance hefur leikið á 690 mótum og Eamonn Darcy lék á 610 mótum. 
Hinn 45 ára gamli Chapman hefur sex sinnum orðið í öðru sæti og aðeins einu sinni náð að sigra en það var árið 2000 í Brasilíu, eftir 472 tilraunir. 
Chapman hefur margoft þurft að fara í gegnum úrtökumót fyrir Evrópumótaröðina en hann náði ekki að halda rétti sínum á mótaröðinni á síðasta ári en er með takmarkaðan rétt til þátttöku í ár.
