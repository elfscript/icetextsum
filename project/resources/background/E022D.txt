Starfsgreinasamband Íslands, flutninga-, bygginga- og mannvirkjasvið, heldur málþing um svarta atvinnustarfsemi og ólöglegt vinnuafl á Íslandi á Selfossi föstudaginn 15. apríl. 
Fjallað verður um vandann út frá sjónarmiðum verkalýðshreyfingarinnar, atvinnulífsins og stjórnvalda, m.a. með þátttöku fulltrúa Alþýðusambandsins, skattrannsóknarstjóra, sýslumannsins á Selfossi og Vinnumálastofnunar. 
Björg Eva Erlendsdóttir fréttamaður mun stýra pallborðsumræðum þar sem leitast verður við að greina umfang og leiðir að lausn vandans. Málþingið hefst kl. 13 á Hótel Selfossi og er öllum opið er áhuga hafa á málinu. 
Gert er ráð fyrir að þinginu verði lokið um kl. 15.30 með kaffihléi.
