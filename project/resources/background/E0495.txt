Hjá Máli og menningu er komin út Gáruð vötn eftir Kerstin Ekman. 
Seinni heimsstyrjöldin setur sinn svip á líf heimamanna í Svartvattnet í Norður-Svíþjóð. Í þessari sögu, sem er annað bindið í þríleik sem hófst með bókinni Miskunnsemi Guðs, er Myrten, dóttir Hillevi Halvarsson orðin fullvaxta. Þegar hún heldur til Stokkhólms tekur hún með sér leyndarmál sem ekki einu sinni Kristín fóstursystir hennar þekkir. Enn sem fyrr er Kristín, sem hefur átt afar erfitt í stríðinu, sú sem reynir að leita upp úr djúpi gleymskunnar og tengja gamla tíma og nýja. En minningarnar sökkva hægt og hægt eins og steinar og það nýja lætur hærra en fuglasöngur og lækjarniður. 
Kerstin Ekman er einn dáðasti og vinsælasti höfundur Norðurlanda. Á íslensku hafa áður komið út eftir hana Atburðir við vatn, en fyrir hana hlaut Kerstin Ekman Bókmenntaverðlaun Norðurlandaráðs, og svo fyrsti hluti þessa rómaða þríleiks, Miskunnsemi Guðs. 
Bókin er 408 bls. 
Þýðandi: Halla Sverrisdóttir 
Útgefandi: Mál og menning 
Verð: 1.799 kr.
