Frostpinni úr granatepli & ananassafa 
hreinn ananassafi 
1/2 granatepli 
Skerið granateplið í tvennt og pillið úr því rauðu steinana, það eru þeir sem við notum. Setjið granateplasteinana í íspinnaform og fyllið upp með ananassafa. Frystið. 
Bleikur íspinni 
2 appelsínur 
4 bananar 
1 dl frosin hindber 
Kreistið safann úr appelsínunum og setjið í blandara - afhýðið bananana, bætið útí og blandið vel. Bætið hindberjunum útí og látið allt blandast vel saman. Hellið blöndunni í íspinnaform og líka t.d. klakaform. Frystið. 
Svalandi kornkaffidrykkur 
Kornkaffi er þurrkað, ristað og malað korn. Oft bygg, rúgur og svo chicory-rót, stundum er líka notað akarn sem er ávöxtur eikartrésins. Hér áður fyrr var þetta notað til að drýgja kaffi. 
4 dl hrísgrjónamjólk - t.d. þessi með hnetum og möndlum frá Lima 
2 msk kornkaffi - t.d. yannoh m/vanillu 
1 msk möndlusmjör eða ca 6 möndlur 
5-7 döðlur, steinhreinsaðar og smátt skornar 
smá vanilla (ef þú notar vanillulaust kornkaffi) 
nokkrir klakar 
Ef þú notar möndlur í staðinn fyrir möndlusmjör er best að setja þær fyrst í blandarann og mala þær smátt. Síðan er restinni af uppskriftinni bætt útí og allt blandað þar til silkimjúkt.
