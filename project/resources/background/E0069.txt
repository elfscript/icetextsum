Á morgun, þriðjudaginn 5. apríl, kl. 17 í stofu 113 í Skipholti 1 flytur dr.Valdimar Tr. Hafstein fyrirlestur er hann nefnir: Menningararfur: Sagan í neytendaumbúðum. Orðræðan um menningararf hefur sterka siðferðilega undiröldu, dregur upp dökka mynd af sístækkandi glatkistu og hrópar á varðveislu og verndun. Í fyrirlestrinum verður vöngum velt yfir umhverfinu sem hugtakið menningararfur er sprottið úr og kannað hvaða skorður það setur sýn okkar á sögu og samtíð.
Valdimar lauk doktorsprófi í þjóðfræði og menningarfræði frá Kaliforníuháskóla í Berkeley árið 2004.
