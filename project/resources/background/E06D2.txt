Í nýju sameinuðu sveitarfélagi á svæðinu frá Reykjahverfi að Raufarhöfn hafa verið starfandi þrjú framsóknarfélög, Framsóknarfélag Húsavíkur og nágrennis, Framsóknarfélag Norður-Þingeyjarsýslu, vestan heiðar og Framsóknarfélag Raufarhafnar. Nú um helgina sameinuðust þessi félög í eitt undir merkjum Framsóknarfélags Húsavíkur og nágrennis, en þetta nýja félag mun síðan væntanlega hljóta nafn nýs sveitarfélags.
Boðið verður fram undir merkjum B-lista Framsóknarflokks í nýju sameinuðu sveitarfélagi. Formaður félagsins er Hjálmar Bogi Hafliðason.
