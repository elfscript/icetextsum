Í tilefni af viku bókarinnar 19.-25. apríl mun Félag íslenskra bókaútgefenda gefa út bók sem bóksalar munu afhenda viðskiptavinum sínum að gjöf þessa daga. Bókin nefnist Árbók bókmenntanna og er skipt niður á alla daga ársins og er birt ljóð eða tilvitnun í einn eða fleiri höfunda sem afmæli eiga þann dag. Ritstjóri bókarinnar er Njörður P. Njarðvík. Morgunblaðið mun birta tilvitnun dagsins til loka viku bókarinnar.
5. apríl
Álítir þú þitt ævintýri bíða 
eftir þér hér við skógarlundinn fríða, 
þá farðu hjá og freistaðu ekki hinnar 
fjöllyndu sumarungu gæfu þinnar, 
og vík þér undan því að sjá hið sanna: 
sandfok á eyðimörkum vonbrigðanna. 
Páll H. Jónsson (f. 1909): Farið framhjá Önnur afmælisbörn dagsins: 
Algernon Charles Swinburne 1837 (Bretland) 
og Gísli J. Ástþórsson 1923.
