AÐALFUNDUR UNIFEM á Íslandi var haldinn 16. febrúar sl. Þær breytingar urðu á stjórn landsnefndarinnar að Rósa Erlingsdóttir formaður, Lilja Hjartardóttir varaformaður og Ásta María Sverrisdóttir meðstjórnandi hurfu úr sætum sínum. Edda Jónsdóttir verkefnastýra var kjörin formaður UNIFEM á Íslandi og Guðrún Margrét Guðmundsdóttir mannfræðingur var kjörin varaformaður.
Guðrún Margrét kom ný inn í stjórn en auk hennar voru Drífa Hrönn Kristjánsdóttir þróunarfræðingur og Silja Bára Ómarsdóttir stjórnmálafræðingur kjörnar í stjórn en þær höfðu áður átt sæti í varastjórn.
