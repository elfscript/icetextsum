MIKIL bílaumferð lá «til austurs og vesturs» frá höfuðborgarsvæðinu síðdegis í gær, að sögn lögreglu í Reykjavík og Kópavogi.
«Þetta hefur verið eins og um verslunarmannahelgina,» sagði lögreglumaður í Reykjavík sem rætt var við í gærkvöldi. Sagði hann umferðina hafa verið hæga og allt gengið áfallalaust. Lögreglan á Selfossi tók í sama streng og sagði marga fara í Grímsnesið en aðra áfram austur á bóginn.
