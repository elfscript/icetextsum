MJÓLKURSAMSALAN hefur gert samning við Nýherja um innleiðingu á Microsoft-viðskiptalausnum í starfsemi fyrirtækisins. Samningurinn er liður í hagræðingu innan fyrirtækisins ásamt því að koma upp einsleitu og samþættu upplýsingaumhverfi, að sögn Magnúsar Inga Stefánssonar, forstöðumanns upplýsingatæknimála hjá Mjólkursamsölunni. «Við erum ánægð með aðkomu Nýherja að þessu verkefni og teljum okkur vera að sigla inn í nýja tíma með breyttu rekstrarfyrirkomulagi Mjólkursamsölunnar, samhliða nýju upplýsingakerfi,» segir Magnús.
Í samningnum felst þjónusta við öll Microsoft hugbúnaðarleyfi Mjólkursamsölunnar til næstu þriggja ára.
