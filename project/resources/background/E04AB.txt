Reykjavík - Hjá Fasteignasölunni Gimli er nýtt á skrá einbýlishús í Stararima 20. Húsið er á góðum útsýnisstað, 184,3 fermetrar á einni hæð, þar af bílskúr 27,8 fermetrar. Innangengt er úr bílskúr í þvottahús og þaðan inn í hús. Húsið stendur í botnlanga, og útsýni yfir Reykjavík eins og það gerist best.
Innan hússins eru þrjú rúmgóð svefnherbergi, og eru fataskápar í tveimur þeirra. Ennfremur er fallegt rúmgott baðherbergi, flísalagt í hólf og gólf, sturtuklefi og innrétting. Forstofan er flísalögð og með fataskáp, en inn af forstofu er komið í alrými þar sem hol, eldhús og stofurnar eru. 
Eldhúsið er með fallegri innréttingu og eldaeyju, og er eldhúsið í miðju hússins. Upptekin loft eru í húsinu. Úr alrýminu er gengt út á suðursólpall með skjólgirðingu. 
Þvottahúsið er í enda svefnálmunnar og úr þvottahúsi gengt út á sama sólpall og úr stofu. Sólpallurinn er um 60 fermetrar. Náttúruflísar eru á öllum gólfum. 
Húsið er laust til afhendingar nú þegar. Ásett verð er 40,9 milljónir króna.
