METSALA var í kjöti í síðasta mánuði, en þá seldust um 23 þúsund tonn. Þetta er 15,2% meiri sala en í janúarmánuði í fyrra og heldur meiri sala en í desember en þá er kjötneysla yfirleitt mjög mikil. Raunar er ekki vitað til þess að nokkurn tímann áður hafi selst eins mikið af kjöti í einum mánuði innanlands.
Mest seldist af lambakjöti eða um 773 tonn sem er 41% meira en í janúar í fyrra. Sala á lambakjöti hefur verið mjög góð að undanförnu. Á síðustu þremur mánuðum hefur t.d. selst 14,3% meira af lambakjöti en sömu mánuði fyrir ári. Sala á kjúklingum nam 522 tonnum sem er aukning milli mánaða.
