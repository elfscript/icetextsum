Stjórnvöld í Indónesíu skýrðu frá því í vikunni að tala þeirra sem saknað var í kjölfar jarðskjálftans mikla og flóðbylgjunnar 26. desember væri nú mun lægri en áður var gefið upp. Hafa um 50 þúsund manns verið tekin af skrá yfir þá sem saknað er eftir hamfarirnar. Er tala þeirra sem saknað er nú liðlega 37.000 en var áður um 93.500. Má búast við að tala látinna geti enn lækkað.
Vitað er með vissu að nær 127.000 manns fórust í Aceh-héraði á eynni Súmötru í Indónesíu í náttúruhamförunum í desember. Vitað er nú að alls létu yfir 200.000 manns lífið í hamförunum í mörgum ríkjum við Indlandshaf.
