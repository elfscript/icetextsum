NORRÆNA orðabókin á sér nokkurn aðdraganda, að sögn Jóns Hilmars Jónssonar, ritstjóra hjá Orðabók Háskóla Íslands. Kveikjan að verkefninu var áform um gerð íslensk-sænskrar orðabókar. Síðan kviknaði sú hugmynd að bókin yrði íslensk, sænsk, norsk og dönsk.
«Það verður reynt að nýta kosti rafrænnar birtingar sem allra best í orðabókinni. Þannig verður aðgangur notenda að efninu mjög virkur og sveigjanlegur,» sagði Jón Hilmar. «Einnig verða ýmsar leitarleiðir og upplýsingar í boði, sem menn eru ekki vanir að hafa greið not af í prentaðri bók.» 
Norræna orðabókin er samvinnuverkefni Orðabókar Háskólans og tiltekinna stofnana í Noregi, Svíþjóð og Danmörku.
