LÁGFARGJALDAFLUGFÉLAGIÐ Sterling er nú endanlega komið í hendur hinna nýju íslensku eigenda, þeirra Pálma Haraldssonar og Jóhannesar Kristinssonar en gengið var frá greiðslu í gær. Upphaflega stóð til að greiddar yrðu 300 milljónir danskra króna, tæplega 3,3 milljarðar íslenskra króna, nú og 100 milljónir danskra króna, um 1,1 milljarður, eftir þrjú ár. Þess í stað var öll upphæðin greidd við afhendingu fyrirtækisins í fyrradag og fengu kaupendurnir því 25 milljónir danskra króna, 275 milljónir íslenskra króna í afslátt.
