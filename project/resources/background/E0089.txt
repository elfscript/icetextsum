Viktoría, krónprinsessa í Svíþjóð, verður fjarri góðu gamni þegar Karl Bretaprins gengur að eiga heitkonu sína, Camillu Parker Bowles, nk. föstudag. Viktoría verður upptekinn annars staðar, hún mun á sama tíma vera að opna nýja IKEA-verslun í Japan, að því er fram kom í breska blaðinu News of the World. 
Blaðið segir að margt af kóngafólkinu í Evrópu ætli að sleppa því að mæta í hið konunglega brúðkaup í Bretlandi. Raunar muni aðeins koma «viðeigandi» fulltrúi frá einu evrópsku konungsríki, þar sé um Noreg að ræða en Hákon krónprins mun víst verða viðstaddur brúðkaupið sem fram fer í Windsor-bæ, vestur af London, nk. föstudag.
