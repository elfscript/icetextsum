Allir út að leika, hugsar bogmaðurinn líklega með sér í aprílmánuði. Sól (grunneðli), Merkúr (hugsun) og Venus (ást) brenna af eldmóði hrútsmerkisins í 5. húsi ástar og skemmtana í sólarkorti bogmannsins. Reyndar veldur Júpíter (þensla) líka spennu í 11. húsi vona og hópsamvinnu á sama tíma. Bogmaðurinn þarf því að gæta þess að sjá hlutina í samhengi og sleppa ekki fram af sér beislinu. Júpíter mun færa þér gæfu á næstunni en best að taka eitt skref í einu fyrst um sinn. Sólmyrkvinn 8. apríl lendir í 5. húsi rómantíkur og sköpunar og hugsanlegt að bogmaðurinn taki nýja stefnu. Breytingar sem í vændum eru gætu bitnað á barni.
