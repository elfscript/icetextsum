Beck Hanson er óútreiknanlegur. Árið 2002 kom út platan Sea Change , með lágstemmdum kassagítarlögum sem yljuðu aðdáendum hans um hjartaræturnar. Með nýja verkinu, Guero , snýr hann sér hins vegar aftur að fjörugri tónlist, með rappköflum og stöðugum danstakti. Guero þykir vera afturhvarf að stílnum sem Beck notaði á fyrstu plötunni, Mellow Gold , en á henni var lagið «Loser», sem gerði hann að tónlistarstjörnu á alþjóðlegan mælikvarða. Guero heldur ágætlega velli á Tónlistanum þessa vikuna, fer upp í 10. sæti úr því 15.
