ÞEGAR leikmenn senda knöttinn í netið telja flestir að þeir sem skora flest mörkin séu bestu skytturnar. Svo er ekki, því að það eru bestu skytturnar sem nýta marktækifæri sín best. Sá leikmaður sem ber höfuð og herðar yfir aðra leikmenn í úrvalsdeildinni - að nýta marktækifæri sín - er sænski miðjumaðurinn Fredrik Ljungberg og það kemur fáum á óvart sem hafa fylgst með honum.
Ljungberg er með 37,5% skotnýtingu, sem er mun betri nýting er næsti leikmaður, sem er Andy Johnson, miðherji Crystal Palace, sem er með 30,5% nýtingu, en fellur niður í 18,8% nýtingu er þau mörk, sem hann hefur skorað úr vítaspyrnum, eru tekin frá.
Ljungberg hefur skorað 9 mörk úr 24 skotum hans á markið, en Johnson hefur skorað 18 mörk úr 59 skotum á markið. 
Sá leikmaður sem hefur skotið lang oftast að marki er markvarðahrellirinn Thierry Henry hjá Arsenal, sem hefur skorað 22 mörk úr 102 skotum, sem er 21,6% skotnýting. 
Hér á kortinu á síðunni má sjá listann yfir bestu skytturnar og má sjá að Eiður Smári Guðjohnsen hefur náð bestum árangri hjá leikmönnum Chelsea, sem eru greinilega ekki miklar verðlaunaskyttur. Eiður hefur skorað 8 mörk úr 39 skotum, sem er 20,5% nýting, en nýting hans ef vítaspyrnur eru teknar frá er 18,4%. 
Það vekur athygli eð enginn leikmaður frá Manchester United er á listanum.
