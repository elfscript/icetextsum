Ísleifur Þórhallsson fæddist árið 1974. Hann hefur starfað í skemmtanabransanum á undanförnum árum, meðal annars sinnt markaðsmálum fyrir Sambíóin og verið markaðs- og dagskrárstjóri á Skjá einum. Í framhaldi af því byrjaði hann að dreifa kvikmyndum í félagi við Friðrik Þór Friðriksson leikstjóra og stofnaði fyrirtækið Græna ljósið. Þá setti hann á laggirnar event.is, sem sinnir innflutningi á erlendum listamönnum. Nýjasta framtak hans er Iceland Film Festival.
Ísleifur Þórhallsson fæddist árið 1974. Hann hefur starfað í skemmtanabransanum á undanförnum árum, meðal annars sinnt markaðsmálum fyrir Sambíóin og verið markaðs- og dagskrárstjóri á Skjá einum. Í framhaldi af því byrjaði hann að dreifa kvikmyndum í félagi við Friðrik Þór Friðriksson leikstjóra og stofnaði fyrirtækið Græna ljósið. Þá setti hann á laggirnar event.is, sem sinnir innflutningi á erlendum listamönnum. Nýjasta framtak hans er Iceland Film Festival.
Kvikmyndahátíðin Iceland Film Festival, sem hófst síðastliðið fimmtudagskvöld, stendur fram til 30. apríl. Á hátíðinni verða sýndar einar 65 kvikmyndir, segir Ísleifur Þórhallsson skipuleggjandi. Fjöldi leikstjóra og leikara sækir hátíðina og kemur til landsins jafnt og þétt á næstu dögum. «Það er mjög sérstakt að kvikmyndahátíð standi svo lengi. Ef miðað er við helstu hátíðirnar erlendis eru þær yfirleitt tíu dagar og hver mynd sýnd 2-3 sinnum. Þær eru hugsaðar fyrir kvikmyndabransann, menn kaupa sýningarrétt, veita verðlaun og þess háttar. Hér eru það dreifingaraðilarnir og bíóhúsin sem skipuleggja dagskrána. Það hefur sýnt sig að íslenskir bíóáhugamenn fara oft í bíó og því má segja að við séum að búa til kvikmyndahátíð sem hugsuð er fyrir áhorfendur. Ef maður hefur metnað og vilja getur hann hæglega séð allar myndirnar.» 
Hvað er hver mynd sýnd lengi? 
«Það er svolítið misjafnt. Við reynum að sýna mest umtöluðu myndirnar, til dæmis Hotel Rwanda , Downfall , Maria Full of Grace , House of the Flying Daggers , Vera Drake og opnunarmyndina The Motorcycle Diaries oft, og jafnt og þétt allan tímann. Lokamyndin, Gargandi snilld, verður frumsýnd 30. apríl og sýnd einu sinni, en tekin til almennra sýninga tveimur vikum síðar. Heimildarmyndirnar eru sýndar sjaldnast, kannski 2-3 sinnum, og þá verður fólk að vera á varðbergi gagnvart því.» 
H vaða mynd hefur vakið mesta athygli? 
«Ætli það sé ekki A Hole in My Heart eftir Lukas Modysson, enda vekja ljótar og umdeildar myndir jafnan umtal. Ég sá þessa mynd á alheimsfrumsýningu í Toronto og það var mjög furðuleg upplifun. Enginn vissi neitt um myndina en þar sem um nýja mynd frá þekktum og virtum leikstjóra var að ræða var salurinn troðfullur og færri komust að en vildu. Fjölmargir biðu fyrir utan, enda tínist fólk oft inn og út á svona hátíðum. Salurinn tæmdist síðan jafnt og þétt og í lokin vorum við ekki mörg sem sátum eftir. Myndin verður sýnd í Bandaríkjunum síðar á árinu og það verður fróðlegt að sjá hver viðbrögðin verða.» 
E r þetta form, að dreifingaraðilar og bíóhúsin taki höndum saman og skipuleggi stóra kvikmyndahátíð, komið til að vera hér? 
«Bíóhúsin og fyrirtæki mitt, Græna ljósið, hafa stofnað fyrirtækið Iceland Film Festival ehf. en í okkar augum er það tæki sem eiginlega hver sem er getur notað. Ef einhver manneskja fær hugmynd að kvikmyndahátíð er nú fyrir hendi maskína sem hægt er að setja í gang. Það er því komið til að vera.»
