Í kvöld kl. 20 verða tónleikar í Norræna húsinu með Duo Arctica en það skipa Arnannguaq Janna Gerstrøm flautuleikari og Kirsten Beyer Karlshøj píanóleikari.
Duo Arctica var stofnað 1996 og hefur leikið á Grænlandi og í Danmörku í tengslum við ýmsa menningarviðburði m.a. í Menningarhúsinu Katuaq í Nuuk. 
Á efnisskránni á tónleikunum í Norræna húsinu eru verk eftir Olivier Messiaen, Frank Martin, Toru Takemitsu og Sergej Prokofiev. 
Arnannguaq Janna Gerstrøm býr í Nuuk og starfar þar sem hljómsveitar- og kórstjóri. Einnig skipuleggur hún og heldur tónleika jafnframt því að taka þátt í ýmsum menningarviðburðum bæði sem flautuleikari og stjórnandi. 
Kirsten Beyer Karlshøj kennir við þrjá af stærstu tónlistarskólum Kaupmannahafnar.
