Fiskmarkaður Íslands hf. sendi ekki jólakort til viðskiptavina sinna um síðastliðin jól. Þess í stað var andvirði þeirra ráðstafað til björgunarsveitanna Bjargar á Hellissandi og Sæbjargar í Ólafsvík. Keypt var hjartastuðtæki til endurlífgunar og var tækið afhent sveitunum nýlega.
Með þessu vill Fiskmarkaður Íslands hf. sýna þakklæti fyrir hið mikla og fórnfúsa starf sem félagar í björgunarsveitunum leggja af mörkum til að auka og tryggja öryggi meðborgara sinna. 
Á myndinni má sjá Tryggva Leif Óttarsson framkvæmdastjóra og Fannar Baldursson fjármálastjóra Fiskmarkaðs Íslands hf. afhenta fulltrúum björgunarsveitanna tækið, þeim Davíð Óla Axelssyni, Hlyni Hafsteinssyni, Arnari Laxdal og Guðbjarti Þorvarðarsyni.
