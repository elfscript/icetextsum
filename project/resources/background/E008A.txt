Fyrstu götuljósin í Reykjavík, sjö olíuluktarker, voru sett upp 1876. Þessi ljósker voru sett upp við helstu umferðargötur bæjarins. Fyrsta götuljóskerið var sett upp hjá Bakarabrúnni og á því var kveikt 2. september. Hafnarsjóður veitti bæjarsjóði 200 kr. lán til að standa straum af kostnaði við að lýsa upp bæinn. Sérstakir menn voru fengnir til að sjá um götuljóskerin, þeir kveiktu á þeim, bættu á þau olíu, hreinsuðu þau og slökktu á þeim. Þeir áttu líka að meta hvenær hæfilegt væri að kveikja á ljósunum. Ávallt var slökkt á miðnætti.
