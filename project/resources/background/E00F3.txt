Starfsmannafélag Hafnarfjarðar hefur samþykkt kjarasamning Samflots bæjarstarfsmanna við ríkið. 66% þeirra sem samningurinn varðar greiddu atkvæði. Já sögðu 62,5 %. Nei sögðu 37,5 %.
Starfsmannafélag Garðabæjar undirritaði kjarasamning við launanefnd ríkisins sl. mánudag. Stefnt er að atkvæðagreiðslu um samninginn nk. mánudag. 
Þá hefur Starfsmannafélag Seltjarnarness samþykkt kjarasamning Samflotsins við ríkið vegna starfsmanna heilsugæslustöðvarinnar. 
Starfsmannafélag Fjarðabyggðar hefur einnig samþykkt samninginn en 15 af 19 félagsmönnum sem taka laun samkvæmt honum greiddu atkvæði um hann og samþykktu hann allir. Starfsmannafélag Ólafsfjarðar og Starfsmannafélag Vestmannaeyjabæjar hafa líka samþykkt samninginn við ríkið.
