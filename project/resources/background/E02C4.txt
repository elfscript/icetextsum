Gleymdirðu að fjarlægja olíu og skít af reiðhjólinu þegar það var sett í hjólageymsluna fyrir veturinn? Nú er rétti tíminn fyrir vorhreingerninguna. Ágætt er að fara yfir hjólið fyrir vorið, þvo það og aðgæta keðju og dekk. Gamall uppþvottabursti og tannbursti eru ákjósanlegir til að þvo hjólið, auk tusku. Hægt er að fá hreinsiefni fyrir keðju og ryðhreinsi í hjólabúðum eða bensínstöðvum. Keðjuna ætti að smyrja reglulega yfir sumartímann og sérstaklega vel í upphafi. Hægt er að þurrka umframolíu eftir á.
Skítugar gjarðir geta gert það að verkum að bremsurnar eyðast. Best er að hreinsa gjarðirnar með white spirit. Athugið að allar skrúfur sitji fast og að hjólin séu föst. Pumpið í dekkin, þau eiga að vera grjóthörð en ákjósanlegur þrýstingur er merktur á þau. Hægt er að nota bílabón á stellið svo það verði gljáandi. 
Þetta þarftu fyrir hjólahreingerningu: 
* Fötu með sápuvatni (uppþvottalögur út í heitt vatn). 
* Gamlan uppþvottabursta 
* Gamlan tannbursta 
* Hjólaolíu 
* Topplyklasett 
* Tusku 
* Keðjuhreinsi og ryðhreinsi
