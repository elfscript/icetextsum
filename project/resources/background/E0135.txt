FJÓRÐA kvöld Leikhúss listamanna fer fram í Klink og Bank, Brautarholti 1, í kvöld kl. 20 en það er sérstakt kvöld þar sem listamenn úr Klink og Bank sviðsetja listaverk sín og fá hver annan til þess að leika fyrir sig. Hvert verk er aldrei lengra en 15 mínútur og er ekki endilega æft áður.
Í kvöld verða meðal annars sýnd verkin Inn í kirkju út úr trú (ég er ekki heilaskepna ég var einu sinni Api) eftir Ingibjörgu Magnadóttur, Við sundlaugina eftir Ragnar Kjartansson, margföldun/multi simplicity eftir Sesselju Guðmundsdóttur (Hljóð: Steini Plastik), Djúpið eftir Valdimar Jóhannsson, Techno Witch eftir Ásdísi Sif Gunnarsdóttur og Ekki gráta mamma hóra eftir Snorra Ásmundsson. 
Þátttakendur eru Ásdís Sif Gunnarsdóttir, Daniel Björnsson, Ragnar Kjartansson, Ingibjörg Magnadóttir, Laufey Elíasdóttir, Kristín Björk Kristjánsdóttir, Sesselja Guðmundsdóttir, Guðrún Benónýsdóttir, Valdimar Jóhannsson, Jón Atli, Snorri Ásmundsson, Lára Sveinsdóttir, Davíð Þór Jónsson, Helgi Svavar Helgason og Magnús Jensson.
