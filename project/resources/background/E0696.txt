FYRSTA Tívolímót ársins fór fram 12. febrúar sl., í Íslandsbanka á Kirkjusandi. Keppendur voru 51 talsins og margir foreldrar fylgdust með mótinu. 
Tefldar voru sex skákir og keppt í einum opnum flokki, en verðlaunað í þremur mismunandi aldursflokkum. Í yngsta flokki, fyrir krakka í 1.-3. bekk, urðu efstir í 1.-5. sæti með þrjá vinninga þeir Andri Jökulsson, Dagur Ragnarsson, Jón Trausti Harðarson, Viðar Stefánsson og Róbert Ingi Óskarsson. 
Hrókarnir Eiríkur Örn Brynjarsson og Dagur Andri Friðgeirsson báru sigur úr býtum í 4.-6. bekk með 5 vinninga, og fast á hæla þeirra kom Páll Andrason með 41/2 vinning. 
Í elsta flokki, fyrir 7.-10. bekk, voru jafnir í 2.-3. sæti félagarnir Ingvar Ásbjörnsson og Hörður Aron Hauksson með 5 vinninga. Sigurvegari flokksins og fyrsta tívolímóts ársins var Hjörvar Steinn Grétarsson með fullt hús stiga, 6 af 6 mögulegum. Þessir þrír eru allir úr Rimaskóla. 
Eftir undanmótin þrjú komast sex efstu keppendur úr hverjum aldursflokki áfram á úrslitamótið þar sem fyrstu verðlaun eru ferð til Kaupmannahafnar fyrir tvo. Fyrri Tívolímeistarar eru Jóhanna Björg Jóhannsdóttir og Ingvar Ásbjörnsson. Næsta undanmót fer fram sunnudaginn 19. mars í Íslandsbanka á Kirkjusandi.
