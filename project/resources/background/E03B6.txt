Úrval svíninga.
Suður verður sagnhafi í sex spöðum og fær út tígulkóng. Hvernig er best að spila? 
Þrjár svíningar standa til boða, en rétt er að hafna tveimur þeirra, að minnsta kosti. Best er að leggja niður spaðaásinn í öðrum slag - kóngurinn er blankur í 26% tilfella og ef hann kemur fljúgandi eru vandamál sagnhafa úr sögunni. Ef kóngurinn lætur ekki sjá sig er best að taka hjartaás og svína gosanum. Þessi leið skilar vinningi í 63% tilfella, en á slæmum degi á vestur hjartadrottningu og austur spaðakónginn. En þá er bara að taka því. 
Laufið er tálsýn. Jafnvel þótt sagnhafi taki ÁK og felli drottninguna, þarf að henda tveimur tíglum niður heima og þá verður sá mótherji sem byrjaði með Dx að eiga einn spaða - sem er mjög á móti líkum.
