OLÍUFÉLAGIÐ hækkaði verð á bensíni, dísilolíu og gasolíu um kr. 1,50 í gær vegna þróunar heimsmarkaðsverðs síðustu vikna. Ódýrast er bensínið í Essó express í Hæðarsmára á 100,50 kr. lítrinn og 47,30 kr. dísil. Skeljungur og Olís boðuðu ekki hækkun á heimasíðum sínum í gær. Ódýrast er bensínið hjá Olís í Hafnarfirði á 102,40 kr. lítrinn og 49,20 kr. dísil. Hjá ÓB er bensínlítrinn á 100,50 kr. og dísil á 47,30 kr. Lægsta bensínverð hjá Skeljungi er 101,50 lítrinn og 47,70 kr. dísil. Hjá Orkunni er ódýrast 98,40 kr. lítrinn af bensíni og 45,30 kr. dísil. Atlantsolía býður bensínlítrann á 100,50 kr. og dísil á 47,30 kr.
