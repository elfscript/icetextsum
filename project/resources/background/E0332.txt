Einkahlutafélagið Búðarstígur 4 var stofnað í janúarmánuði síðastliðnum, gagngert til að stuðla að endurbyggingu hússins Miklagarðs á Eyrarbakka. Upphaflega var húsið byggt sem verslunarhús en síðar fór þar fram ýmiss konar iðnaðarstarfsemi og fleira. 
Plastiðjan hf. var þar til húsa um árabil og framleiddi meðal annars einangrunarplast og einnig einangrun hitaveituröra. Var þar um að ræða frumkvöðlastarf hér á landi. Síðast var húsið notað fyrir aðfangalager Alpan. 
Húsið til sýnis
Í nokkur ár hefur það staðið autt og ofurselt hrörnuninni. Var það orðið líti á þorpsmyndinni. Nú fer fram alger endurnýjun hússins og er endurbyggingin vel á veg komin. 
Á sumardaginn fyrsta verður opið hús, til að sýna framkvæmdirnar, en áætlað er að húsið verði tekið í notkun um miðjan maí. Rauða húsið verður þar með sína starfsemi.
