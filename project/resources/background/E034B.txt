MIKIÐ var um dýrðir í Stapanum í Njarðvík í fyrrakvöld þegar lokahóf Körfuknattleiksambands Íslands fór þar fram. Veittar voru viðurkenningar til þeirra leikmanna sem þóttu skara fram úr á nýliðinni leiktíð, eins og sagt var frá í Morgunblaðinu í gær. Meðal þeirra voru fjórmenningarnir að ofan. Þeir eru, frá vinstri, Bryndís Guðmundsdóttir úr Keflavík sem efnilegust þykir, Helena Sverrisdóttir, Haukum, besti leikmaður Íslandsmóts kvenna, Sigurður Þorvaldsson úr Snæfelli sem var bestur karlmanna á keppnistíðinni og loks Keflvíkingurinn Brynjar Þór Björnsson, efnilegasti ungi karlmaður keppnistímabilsins.
