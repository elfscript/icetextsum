Slysavarnafélagið Landsbjörg hefur fengið leyfi til að staðsetja VHF endurvarpa fyrir talstöðvar á toppi Tröllakirkju (1.001 m.y.s.), vestur af Holtavörðuheiði. Um síðustu helgi var farið á bílum með undirstöðuna undir endurvarpann og henni komið fyrir á toppi Tröllakirkju. Var þessi hluti verksins unninn af félögum úr Flugbjörgunarsveit V-Húnavatnssýslu á Laugarbakka og Björgunarsveitinni Káraborg á Hvammstanga og Borðeyri segir á vefnum strandir.is.
