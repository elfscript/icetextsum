Skrifstofa Landssambands kúabænda hefur nú flutt í húsnæði Osta- og smjörsölunnar á Bitruhálsi 2 í Reykjavík. 
Ástæða flutningsins er sú, að því er fram kemur á vef sambandsins, að með þessu skapast tækifæri til náins samstarfs með mjólkuriðnaðinum, í gegnum Samtök afurðastöðva í mjólkuriðnaði, Osta- og smjörsöluna og MS. Það er von Landssambandsins að þetta samstarf megi verða íslenskum kúabændum til mikilla hagsbóta.
