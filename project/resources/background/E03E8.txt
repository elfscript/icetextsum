Dr. Grétar Þór Eyþórsson forstöðumaður RHA og Byggðarannsóknastofnunar hefur sagt starfi sínu lausu og tekur við stöðu forstöðumanns Rannsóknamiðstöðvar Viðskiptaháskólans á Bifröst þann 1. ágúst næstkomandi, auk þess sem hann verður fastráðinn kennari við Félagsvísinda- og hagfræðideild við skólann. 
Grétar hefur starfað sem forstöðumaður síðan árið 2001 og var áður rannsóknastjóri við RHA frá 1999. Hann lauk doktorsprófi í stjórnmála- og stjórnsýslufræðum frá Háskólanum í Gautaborg í Svíþjóð árið 1999 og fjallaði doktorsritgerð hans um sameiningu sveitarfélaga á Íslandi.
