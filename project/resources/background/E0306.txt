BANDARÍSKI leikstjórinn George Lucas gerði hina sögufrægu bíómynd sína Veggjakrot ( American Graffiti ) árið 1973. Í myndinni segir frá skólapiltunum Curt og Steve og síðasta kvöldinu þeirra á rúntinum áður en þeir fara burt í háskóla. Þeir eru þó ekki alveg vissir um að þá langi í háskólanám þótt þeir hafi fengið inni í góðum skóla. Í þeim er einhver óræð ævintýraþrá sem þeir reyna að svala með öllum mögulegum ráðum þetta sumarkvöld en morguninn eftir verða þeir að taka ákvörðun um framtíð sína. Leikstjóri er George Lucas og meðal leikenda eru Richard Dreyfuss, Ron Howard, Paul Le Mat, Charles Martin Smith, Cindy Williams, Anna Björnsdóttir og Harrison Ford. Veggjakrot er á dagskrá Sjónvarpsins kl. 23.30.
