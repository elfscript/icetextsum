Brit-verðlaunin, bresku tónlistar-verðlaunin, voru veitt á fimmtudags-kvöld í Lundúnum. Enska hljóm-sveitin Kaiser Chiefs fékk þrenn verð-laun þegar Coldplay, James Blunt og banda-ríska rokk-hljóm-sveitin Green Day fékk tvenn verð-laun. Björk Guðmundsdóttir var til-nefnd sem besta alþjóð-lega tónlistar-konan en Madonna hreppti þau verð-laun. 
Chris Martin, for-sprakki Coldplay, lýsti því yfir að hljóm-sveitin ætlaði að taka sér frí. «Fólk er orðið leitt á okkur og við líka,» sagði hann þegar hann tók við verð-laununum. «Þakka ykkur fyrir að taka á móti okkur. Þið munuð ekki sjá okkur um hríð.» Forsvars-menn EMI, útgáfu-fyrirtækis Coldplay, hafa sagt að þetta sé ekki satt, sveitin sé á leið í tónleika-ferðalag um heiminn.
