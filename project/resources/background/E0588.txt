GUNNAR I. Birgisson, formaður menntamálanefndar Alþingis, gerir ráð fyrir því að frumvarp menntamálaráðherra um Ríkisútvarpið sf. verði afgreitt úr menntamálanefnd í dag. Fundur í nefndinni er fyrirhugaður fyrir hádegi.
Gunnar segir að breytingartillögur meirihlutans muni aðallega snúast um réttindi starfsmanna Ríkisútvarpsins; reynt verði að tryggja að þeir verði jafnvel settir fyrir og eftir samþykkt frumvarpsins. 
Þegar frumvarpið hefur verið afgreitt úr nefnd bíður það annarrar og síðan þriðju og síðustu umræðu. Gunnar segir enn stefnt að því að afgreiða frumvarpið í vor.
