Íslandsmótið.
Sigfús Örn Árnason, liðsmaður Garða og véla, horfði með nokkru stolti á spilin sín í norður og vakti á sterku laufi - svört slemma lá í loftinu. 
Makker hans í suður, Friðjón Þórhallsson, var líka hrifinn af sínum spilum, þéttum sexlit í hjarta á móti sterku laufi - rauð slemma var greinilega í kortunum. 
Bræðurnir, Anton og Sigurbjörn Haraldssynir í sveit Skeljungs, sátu með hundana í andstöðunni og fylgdust með þessari undarlegu þróun sagna: 
Svarið á einum tígli er afmelding (!) en annað er á eðlilegu nótunum, svo langt sem það nær. 
Sigfús Örn hefur vafalítið ekki búist við því að makker gæti unnið alslemmu í hjarta eftir upphaflega afmeldingu, en annað kom á daginn. Tíguldrottningin kom út og Friðjón tók strax tromp varnarinnar, svo ÁK í laufi og trompsvínaði fyrir gosann. Þegar það gekk, voru 13 slagir í húsi: 1770 og 15 IMPar til Garða og véla, því á hinu borðinu spiluðu NS aðeins fjögur hjörtu. 
Tók Friðjón vitlausan miða úr sagnboxinu í sinni fyrstu sögn? Ekki vildi hann meina það - þvert á móti fannst honum tími til kominn að spila svolítinn póker við strákana úr Engihjallanum.
