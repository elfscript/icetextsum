Félag íslenskra bókaútgefenda hefur undanfarin sex ár staðið fyrir Viku bókarinnar í tengslun við alþjóðadag bókarinnar og höfundarréttar sem er 23. apríl. Í ár er Vika bókarinnar unnin í nánu samstarfi við Rithöfundasamband Íslands og stendur frá 19.-25. apríl.
Að sögn Benedikts Kristjánssonar, framkvæmdastjóra Félags íslenskra bókaútgefenda, eru ýmsir fastir liðir á dagskrá en auk þess munu fjölmargir aðilar standa 
fyrir viðburðum þessa daga. «Upplýsingar um atburði vikunnar eru að berast skrifstofu Félags íslenskra bókaútgefenda og verður tilkynnt um ítarlega dagskrá þegar nær dregur. 
Við óskum sérstaklega eftir því að þeir aðilar, hvar sem er á landinu, sem standa að menningartengdum viðburðum dagana 19.-25. apríl nk. sendi upplýsingar sem allra fyrst til okkar er að Viku bókarinnar standa, svo koma megi þeim að í auglýsingum og kynningum sem sendar verða fjölmiðlum.» 
Allar frekari upplýsingar veita skrifstofur Félags íslenskra bókaútgefenda og Rithöfundasambands Íslands.
