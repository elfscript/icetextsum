FH-ingar hafa náð samkomulagi við Atla Hilmarsson um að hann taki við þjálfun karlaliðs félagsins í handknattleik. Atli skrifar undir samning við FH-inga í dag og gildir samningurinn til næstu þriggja ára. Atli, sem tekur við FH-liðinu af Árna Stefánssyni, hefur verið í fríi frá þjálfun síðan hann hætti hjá þýska liðinu Friesenheim en þangað fór hann eftir að hafa gert KA-menn að Íslandsmeisturum vorið 2002 en Atli þjálfaði KA í fimm ár. 
FH-ingar hyggjast styrkja leikmannahóp sinn verulega fyrir næsta tímabil og blása til sóknar.
