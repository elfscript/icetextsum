BJARNI Benediktsson, þingmaður Sjálfstæðisflokks, sagði í eldhúsdagsumræðu á Alþingi í gærkvöldi, að það væri spurning hvort ákjósanlegra hefði verið að tryggja almenningi möguleika á því að taka þátt í einkavæðingarferli Símans, með beinum hætti, frá upphafi. 
Orðrétt sagði hann: 
«Virðingarvert er að við framkvæmd einkavæðingarinnar sé lögð megináhersla á að ríkissjóður fái hæsta mögulega verð fyrir fyrirtækið. Hins vegar er spurning hvort ákjósanlegra hefði verið ef almenningi hefði verið tryggður möguleiki á því að taka þátt í einkavæðingarferlinu, með beinum hætti, frá upphafi.»
