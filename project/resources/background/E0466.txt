HINN 30. apríl var hefðbundinn útskriftardagur úr verzlunardeild Verzlunarskóla Íslands. Í dag, laugardaginn 30. apríl, eru 50 ár liðin síðan 88 manna hópur útskrifaðist frá skólanum. Hópurinn heldur upp á þennan merka áfanga með því að hittast í hádegisverði á Hótel Loftleiðum þar sem gömul kynni verða rifjuð upp með myndasýningu o.fl. en síðar í dag verður fjölmennt á hátíðartónleika í Verzlunarskólanum í tilefni dagsins, en skólinn er einmitt 100 ára á þessu ári.
