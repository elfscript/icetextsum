LÖGREGLAN í Reykjavík leitar tveggja stúlkna, Steinunnar Dóru Jónasdóttur og Lovísu Jónsdóttur. Ekkert hefur spurst til þeirra frá því síðastliðinn fimmtudag er þær hurfu frá meðferðarheimilinu Stuðlum, samkvæmt upplýsingum lögreglu.
Steinunn Dóra er fædd árið 1990 og er til heimilis í Garðabæ. Hún er grannvaxin, um 160 cm á hæð, dökkhærð og með millisítt hár. Hún var klædd í svarta peysu, gallabuxur og íþróttaskó þegar síðast var vitað. 
Lovísa er fædd 1989 og er til heimilis í Reykjanesbæ. Hún er grannvaxin, 163 cm á hæð og með liðað ljóst hár. Hún var klædd bláum gallabuxum og svörum hettujakka. 
Þeir sem vita um ferðir stúlknanna eru beðnir um að gera lögreglu viðvart í síma 444 1100.
