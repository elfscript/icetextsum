NÝR samningur um þyrluvakt lækna hefur verið undirritaður og samkvæmt honum hefur Landspítali - háskólasjúkrahús með höndum umsjón og stjórn þyrluvaktar lækna og tryggir sólarhringsvakt sérþjálfaðra lækna fyrir sjúkra- og björgunarflug með þyrlum og flugvél á vegum Landhelgisgæslunnar. Björn Bjarnason dómsmálaráðherra, Jón Kristjánsson heilbrigðisráðherra, Georg Kr. Lárusson, forstjóri Landhelgisgæslunnar og Magnús Pétursson forstjóri Landspítala - háskólasjúkrahúss skrifuðu undir samninginn í flugskýli Landhelgisgæslunnar á Reykjavíkurflugvelli.
