GUÐJÓN Valur Sigurðsson hand-knattleiks-maður fagnaði Evrópu-meistara-titli með Essen um síðustu helgi. Hann átti stóran þátt í sigri Essen gegn Magde-burg. Hann skoraði fimm mörk, krækti í fjögur vítaköst og lék lykil-hlutverk í varnar-leik liðsins. Sigurinn þótti ævintýra-legur.
«Hann er ótrúlegur. Það getur ekki nokkur maður leyst hann af hólmi,» sagði Viktor Szilagyi landsliðs-maður frá Austur-ríki og leik-maður Essen. 
Fyrirliði Essen, Dmitri Torgov-anov, sagði að Guðjón Valur væri án nokkurs vafa orðinn einn besti horna-maður í heimi. Undir það tók Alfreð Gíslason, þjálfari Magde-burg. «Hann er einn allra besti horna-maður í heimi,» sagði Alfreð. 
Aðrir Íslendingar sem spiluðu með Magde-burg voru Sigfús Sigurðsson og Arnór Atlason. 
Þetta var síðasti leikur Guðjóns Vals með Essen. Hann hefur ákveðið að flytjast til Þýskalands og spila með Gummers-bach. «Jú, ég verð að segja að þetta er toppurinn á mínum ferli sem handbolta-maður,» sagði hann m.a. í samtali við Morgunblaðið. Sagði hann gott að geta kvatt Essen með svona titli.
