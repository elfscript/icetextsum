Dimma hefur gefið út á hljóðbók tvær sögur eftir Iðunni Steinsdóttur í lestri höfundar. Önnur sagan, Drekasaga , kom út á prenti 1989 og hlaut afbragðs viðtökur. Hin sagan, sem er sjálfstætt framhald Drekasögu og heitir Leitin að gleðinni , hefur ekki komið út áður.
Sögurnar gerast í sjávarþorpi undir háu fjalli, þar sem dreki býr í dimmum helli. Drekann langar til að kynnast fólkinu í bænum en allir eru hræddir við hann, því hann er svo ljótur. Þegar vandi steðjar að bæjarbúum er það þó enginn annar en drekinn sem kemur til hjálpar. 
Iðunn Steinsdóttir er meðal þekktustu barnabókahöfunda þjóðarinnar og hefur hlotið verðlaun og viðurkenningar fyrir verk sín. Áður hafa komið út á hljóðbók sögur hennar um Snuðru og Tuðru. 
Drekasaga er tæplega ein og hálf klukkustund á tveimur geisladiskum. 
Hljóðvinnslan hljóðritaði, mynd á kápu er eftir Búa Kristjánsson, en Vilborg Anna Björnsdóttir hannaði útlit. Dimma gefur út, en Smekkleysa dreifir í verslanir. 
Leiðbeinandi verð er 1.890 kr.
