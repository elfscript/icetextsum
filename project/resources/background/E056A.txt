SAFNPLATAN Svona er sumarið 2005 kemur út um mánaðamót júní og júlí og verður sú áttunda í þessari vinsælu útgáfuröð. Allt bendir til að platan verði tvöföld eins og í fyrra en það var í fyrsta sinn sem það hefur gerst.
Meðal þeirra flytjenda sem nefna má til sögunnar í þetta sinn eru Í svörtum fötum, Sálin hans Jóns míns, Írafár, Nylon, Igore, Svala, Kung Fú, Cynic Guru, Papar, Stuðmenn, Regína Ósk, Hildur Vala, Davíð Smári, Heiða, Bjarni Ara og Jón Sigurðsson en fjölmargir munu án efa bætast við þennan lista áður en yfir lýkur.
