BÓNUS til starfsmanna Impregilo við Kárahnjúkastíflu var 19,46% ofan á öll laun í marsmánuði. Kom þetta fram á nýlegum fundi fastanefndar verkalýðsfélaganna og Impregilo á virkjunarsvæðinu, og greint er frá á vefsíðu Starfsgreinasambandsins.
Á fundinum var farið yfir eldri ágreiningsatriði og ábendingar verkalýðsfélaganna og úrbætur Impregilo í þeim efnum. Aðallega var rætt um bónusmál, aðbúnað og vinnutíma. Á vef SGS segir að aðbúnaður hafi batnað verulega fá því fyrir áramót. Starfsfólk í mötuneyti hafi m.a. breytt vaktafyrirkomulagi.
