TJÓNUM í umferðinni fjölgaði um 3,7% á milli áranna 2002 og 2003 sem þykir líklega lítil fjölgun miðað við mikla fjölgun ökutækja í umferð. Þá hefur dregið verulega úr tjónatíðni yngstu ökumannanna, að því er samantekt Umferðarstofu sýnir. 17 ára ökumenn áttu hlut í 40% allra tjóna árið 1998 en verulega dró úr tíðninni 1999 þegar hún fór niður í 25%. Í fyrra áttu 17 ára unglingar hlut að máli í 22,7% allra tjóna í umferðinni.
