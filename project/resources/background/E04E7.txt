ÍSLANDSBANKI hagnaðist um 3.038 milljónir króna eftir skatta á fyrstu þremur mánuðum þessa árs. Þetta er nokkru minni hagnaður en á sama tímabili á síðasta ári en þá var hagnaðurinn 4.888 milljónir. 
Þetta er einnig nokkuð undir spám greiningardeilda hinna viðskiptabankanna, sem spáðu því annars vegar að hagnaðurinn yrði um 3,5 milljarðar og hins vegar um 4,4 milljarðar. 
Arðsemi eigin fjár Íslandsbanka er 21,7%. Heildareignir samstæðunnar í lok marsmánaðar námu 767 milljörðum króna, höfðu aukist um 13,3% frá áramótum, og eigið fé var 68 milljarðar./ 12
