ISNORD er tónlistarhátíð sem leggur áherslu á íslenska/norræna tónlist. Hátíðin verður haldin í Borgarneskirku um hvítasunnuhelgina. 
Ætlunin er að draga fram perlur frá íslenskum tónskáldum í bland við það besta frá Norðurlöndunum. 
Ný íslensk tónlist verður á efnisskránni en ungt íslenskt tónskáld, Anna Sigríður Þorvaldsdóttir, hefur samið tvö ný sönglög við texta eftir Þorstein frá Hamri fyrir hátíðina. Verður það frumflutt á opnunartónleikum hátíðarinnar föstudaginn 13. maí kl. 20.30 af söngkonunum Dagrúnu Hjartardóttur og Theodóru Þorsteinsdóttur sem einnig flytja m.a. sönglög eftir Rangström, Sibelius og Sigfús Einarsson við meðleik Jónínu Ernu Arnardóttur. 
Norski píanóleikarinn Helgi Kjekshus mun bæði leika einleik og spila með Auði Hafsteinsdóttir fiðluleikara. Tónleikar þeirra verða laugardaginn 14. maí kl. 16.00 og munu þau m.a. leika verk eftir Jón Nordal, Sibelius, Sæverud og Grieg. Á laugardagskvöldinu 14. maí kl. 20.30 munu Pamela De Sensi flautuleikari og Hannes Þ. Guðrúnarson gítarleikari leika efnisskrá sem er að miklum hluta íslensk. 
Sunnudaginn 14. maí kl. 16.00 verða svo lokatónleikar IsNord tónlistarhátíðarinnar þar sem listamennirnir leggja saman í tónleika helgaða norska tónskáldinu E. Grieg. 
Listrænn stjórnandi hátíðarinnar er Jónína Erna Arnardóttir. Isnord.is
