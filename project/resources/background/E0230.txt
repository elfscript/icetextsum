Byggingu stjórnsýslu- og íbúðarhússins við Miðnestorg í miðbæ Sandgerðis miðar vel. Húsið verður ráðhús Sandgerðis en þar verður einnig aðstaða fyrir ýmsar stofnanir og fyrirtæki sem og íbúðir á vegum Búmanna sem byggja húsið og munu reka það. Í gær var efsti hluti turnsins á húsinu hífður á sinn stað. Áætlað er að miðbæjarhúsið verði tekið í notkun á haustmánuðum. Áformað er að auglýsa eftir tillögum að heiti þess.
