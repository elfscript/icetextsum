DETROIT Pistons og Seattle SuperSonics tryggðu sér í fyrrinótt sigur í fyrstu umferð úrslitakeppninnar í NBA körfunni og Indiana náði 3-2 forystu gegn Boston Celtics.
Richard Hamilton gerði tíu af 23 stigum sínum í síðasta leikhluta þegar Detroit vann 76ers 88:78 og rimmuna þar með 4-1. Detroit mun mæta Indiana eða Boston í næstu umferð. Detroit var undir lengst af í leiknnum en náði að knýja fram sigur í síðasta leikhluta. «Fjórði leikhluti er alltaf okkar hluti,» sagði Hamilton og bætti við að hann væri feginn að fá smá hvíld áður en næsta rimma hefst. Allen Iverson gerði 34 stig í þær ellefu mínútur sem hann lék undir lok leiksins, en hann snéri sig á ökkla snemma leiks. 
Seattle vann Kings 122:118 og þar með rimmuna 4-1. Ray Allen gerði 30 stig og Rashard Lewis 24 og tryggðu þar með liðinu sigur og er þetta í fyrsta sinn síðan 1998 sem liðið kemst svona langt í deildinni. Seattle mætir San Antonio eða Denver í næstu umferð. 
Indian lagði Celtics 90:85 í Boston og náði þar með 3-2 forystu í einvígi liðanna. Indiana náði 15 stiga forystu en heimamenn í Boston minnkuðu hana í tvö stig í þriðja leikhluta.
