RÚSSNESKIR hermenn í einkennisbúningi heimsstyrjaldaráranna og með sovéska fána æfa sig fyrir sigurgönguna á mánudag, 9. maí. Þá verður þess minnst víða, að 60 ár eru liðin frá lokum síðari heimsstyrjaldar. Búist er við, að meira en 50 þjóðhöfðingjar og oddvitar ríkisstjórna muni taka þátt í hátíðarhöldunum í Moskvu og meðal þeirra verður George W. Bush Bandaríkjaforseti. Kom hann til Riga, höfuðborgar Lettlands, í gær og fer þaðan til Hollands áður en hann heldur til Moskvu. Þangað munu einnig fara fleiri frammámenn á Vesturlöndum en Tony Blair, forsætisráðherra Bretlands, átti ekki heimangengt.
