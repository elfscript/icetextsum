Að þessu sinni er veitt með Ívari Bragasyni, yfirþjóni á veitingastaðnum La Primavera, í Hlíðarvatni í Selvogi. Ívar er reyndur veiðimaður sem veiðir silung í stöðuvötnum og straumvatni, og hefur stundað Hlíðarvatn í tólf ár.
«Ég kom fyrst hingað með Kolbeini Grímssyni og kom síðan oft með honum. Hann kenndi mér margt um vatnið. Auðvitað er líka gott að finna sjálfur út úr hlutunum, en þegar þekkingin er fyrir hendi fær maður kannski meiri afla, maður þekkir marga bestu veiðistaðina og veit hvar helst er von á fiski.»
