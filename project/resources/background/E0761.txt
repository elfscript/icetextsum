Á laugardaginn var opnuð í Gerðarsafni ljósmyndasýning Blaðaljósmyndarafélags Íslands. Við það tilefni voru veitt hin árlegu verðlaun fyrir bestu blaðaljósmyndirnar í hinum ýmsu flokkum. 
Ógnaraldan eftir Þorkel Þorkelsson var valin Mynd ársins 2005. Fréttamynd ársins tók Ragnar Axelsson, íþróttamynd ársins tók Árni Torfason, portrettmynd ársins tók Páll Stefánsson, skoplegustu myndina átti Haraldur Jónasson, Bragi Þór Jósefsson tók tímaritamynd ársins, sigurmyndin í flokknum Daglegt líf er eftir Ingólf Júlíusson og þjóðlegustu mynd ársins tók Þorvaldur Örn Kristmundsson. 
Margt var um manninn á opnuninni enda fjöldi flottra og áhugaverðra mynda að skoða á sýningunni. 
Myndirnar munu hanga uppi í Gerðarsafni næstu fjórar vikurnar.
