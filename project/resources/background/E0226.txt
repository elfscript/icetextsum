FREGNIR herma að Mel Gibson ætli sér að gera kvikmynd um ævi Jóhannesar Páls II páfa. 
Hefur Gibson þegar fest lokakafla myndarinnar á filmu, að því er bandaríska götublaðið The New York Post greinir frá. Þá mun Gibson hafa sent mannskap til Rómar til að taka myndir við jarðarför páfa. 
Gibson er strangtrúaður kaþólikki, og í fyrra frumsýndi hann umdeilda mynd, Píslarsaga Krists , sem skilaði einhverjum mesta hagnaði sem um getur í Hollywood.
