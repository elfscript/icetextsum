SVARTUR reykur steig upp af þaki Sixtusarkapellunnar í Páfagarði í gærkvöldi, þar sem 115 kardinálar frá 52 löndum hafa nú komið saman til að velja nýjan páfa í stað Jóhannesar Páls II. sem lést 2. apríl sl. Þýðir það að kardinálarnir voru ekki á einu máli í fyrstu atkvæðagreiðslu páfakjörsins, en það hófst síðdegis í gær. Í fyrstu virtist sem reykurinn væri hvítur, sem hefði þýtt að nýr páfi hefði verið valinn, og hrópuðu margir hinna ríflega 20.000 áhorfenda sem höfðu safnast saman við kapelluna á Péturstorginu upp yfir sig «hann er hvítur, hann er hvítur». Fljótlega varð þó ljóst að reykurinn sem steig upp var kolsvartur./18
