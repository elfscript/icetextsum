Þessi kaka staldrar ekki lengi við þegar hún er bökuð á heimili einu í Kópavoginum. Auðsótt mál var að fá uppskriftina sem klikkar víst aldrei.
250 g makkarónukökur
75 g smjör 
400 g rjómaostur 
200 g flórsykur 
2 pelar rjómi 
2 tsk. vanillusykur 
Súkkulaðikrem 
200 g suðusúkkulaði
1 msk olía eða rjómi 
1 dós sýrður rjómi 
Smjörið brætt og makkarónukökurnar muldar út í. Látnar blotna vel. Sett í botninn á formi og sett smástund í frysti. Rjómaostur, vanillusykur og flórsykur þeytt vel saman. Rjóminn þeyttur sér. Ostahrærunni og þeyttum rjómanum blandað saman og þessu síðan smurt í formið ofan á makkarónukökurnar. Sett í frysti. Þegar frost er komið í kökuna, er hún tekin út og smurð með súkkulaðikreminu. Kökuna er tilvalið að eiga í frosti með súkkulaðikreminu á. Þegar hana á að nota er hún skreytt með ýmsum ávöxtum, t.d. jarðarberjum, vínberjum, kíví eða bláberjum.
