Lag: Dag í senn
Skírn er barnið - og það Guði gefið, 
gaf hann sig af kærleik til þess fyrst. 
Slíkra Guðs er ríkið - eigi efið, 
enda vitnar guðspjallið í Krist. 
Guð á jörð er sig í Kristi að kynna 
kærleik sinn að eignist hver ein sál. 
Læri æskan uppfrædd hann að finna 
allra besta daglegt hjartans mál. 
Viltu Jesú fylgja, - fermast honum? 
Fann ég innra svar við því hjá mér. 
Hann fer lífsins sannleiks veg að vonum. 
Vel ég Kristur: Já, að fylgja þér. 
«Sjá, ég er með yður alla daga. 
Alnánd hans er fararblessun mín. 
Freistni lát mig eigi frá þér draga. 
Fyrirgefur syndir miskunn þín. 
Kristin lifum ár og æviskeiðin. 
Andagift með vinnum þrautirnar. 
Hvítasunnu til vor liggur leiðin, 
líkt og þegar kirkjan stofnuð var. 
Á þriðju stærstu hátíð, - enn og aftur 
endurnýjum fermingardags heit. 
Leiði - styðji, oss Andans æðsti kraftur, 
eins og fyrst - þá kirkjan daginn leit. 
Pétur Sigurgeirsson Höfundur er biskup.
