EKKI er svo langt síðan súkkulaði taldist til munaðarvöru hér á Íslandi og vissulega er það þannig að fátt er betra en að fá sér gott súkkulaði. Nú er svo komið að menn spá því að súkkulaðiskortur muni koma upp á næstu árum vegna gífurlegrar ásóknar Asíubúa í munaðinn. Útherji hefur verið að velta málinu fyrir sér og nú er byrjuð að þróast í innstu fylgsnum hugans lævís viðskiptahugmynd. 
Þetta er allt saman spurning um framboð og eftirspurn. Asíubúar munu standa fyrir eftirspurninni og Útherji hefur í hyggju að standa fyrir framboðinu. Með öðrum orðum ætlar Útherji að byrja að hamstra suðusúkkulaði. 
Þegar fram líða stundir verður það svo brætt niður og drýgt með mjólk þannig að úr verður til úrvals mjólkursúkkulaði. Þannig má líkja drýgja forðann sem verður búinn að safnast upp. Það eina sem hafa þarf í huga er bara að kaupa ekki of mikið suðusúkkulaði í einu því þá gætu frambjóðendur á efninu orðið varir við að eftirspurn sé að aukast og þá hækkar verðið.
