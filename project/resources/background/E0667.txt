SUÐUR-afríska tryggingafélagið Old Mutual hefur hug á að kaupa sænska tryggingafélagið Skandia samkvæmt frétt í Financial Times . Þar segir að viðræður séu á frumstigi. Markaðsvirði Skandia er um 3,5 milljarðar punda, sem samsvarar um 431 milljarði íslenskra króna. 
Old Mutual er skráð á markað í Englandi og starfar þar að stórum hluta. Markaðsvirði félagsins er svipað og Skandia. Viðskipti með hlutabréf í Skandia voru stöðvuð um tíma í kauphöllinni í Stokkhólmi í gær vegna áhuga Old Mutul á félaginu. 
KB banki á um 2,4% hlut í Skandia og Burðarás um 1,4%.
