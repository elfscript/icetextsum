EINBÚINN sem vakti yfir Jöklu er fallinn. Hann stóð á vesturbakka árinnar og horfði til austurs yfir ána neðan við Lindur í Hálsi, eins og hann vekti yfir ánni og landinu í kring. Hann varð landsþekktur í þann mund er ákvörðun um virkjunina við Kárahnjúka var tekin og var í augum margra táknrænn fyrir baráttu náttúruverndarsinna fyrir svæðinu og því að það yrði látið óáreitt. Hann hefur nú látið af varðstöðu sinni enda styttist í að hann og landið í kring verði á botni Hálsalóns.
