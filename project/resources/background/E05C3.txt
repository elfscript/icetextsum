HALLDÓR Ásgrímsson forsætisráðherra var viðstaddur hátíðarhöld í Moskvu í gær í tilefni þess að 60 ár voru liðin frá lokum seinni heimsstyrjaldarinnar í Evrópu.
Þar hitti Halldór Vladímír Pútín, forseta Rússlands, og fleiri leiðtoga helstu ríkja heims, m.a. forseta Bandaríkjanna, forseta Frakklands, kanslara Þýskalands og forsætisráðherra Japans. Í samtali við Morgunblaðið segir Halldór andrúmsloftið við þessa athöfn hafa verið þægilegt. Það hefði sett sinn svip á hana hve margir þjóðarleiðtogar voru viðstaddir en þeir voru yfir sextíu./22
