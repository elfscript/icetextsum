Íslandsmótið.
NS eiga efnivið í tíu hálitaslagi, en hvort sem samningurinn er fjögur hjörtu eða fjórir spaðar, veltur niðurstaðan á íferðinni í spaðann. Spilið er frá fyrstu umferð úrslita Íslandsmótsins um páskana og aðeins þrír sagnhafar af tólf unnu geim í NS. Einn þeirra var Bjarni H. Einarsson. 
Bjarni var í suður, Ragnar Magnússon í norður, en AV Sigurður Vilhjálmsson og Erlendur Jónsson: 
Sigurður kom út með laufás, en skipti réttilega yfir í tígultíu. Bjarni drap, spilaði laufdrottningu og henti tígli heima. Sigurður fékk slaginn og spilaði enn laufi, sem austur trompaði með sexu og Bjarni yfirtrompaði með gosa. Þetta voru hein vöruskipti, en ávinningur Bjarna fólst í því að vita fyrir víst hvernig laufið lá. 
Bjarni ákvað að halda áfram að rannsaka skiptinguna og fórnaði svíningunni í hjarta á altari vísindanna - spilaði litlu trompi að 109 blinds. Vestur dúkkaði og Bjarni notaði innkomuna til að trompa tígul. Þá kom tígullegan í ljós og nú var spilið að fullu upptalið. Bjarni spilaði hjartaás og hjarta til Sigurður, trompaði laufið sem kom til baka og naut þess svo að taka spaðakóng og svína gosanum.
