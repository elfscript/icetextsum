Bee Gees-stjarnan Barry Gibb mun semja og framleiða fjölda laga á enn ónefndri plötu leik- og söngkonunnar Barböru Streisand. Parið vann síðast saman fyrir heilum tuttugu og fimm árum en nýja platan kemur út í september. Síðast varð til platan Guilty sem seldist í yfir fimm milljónum eintaka í Bandaríkjunum einum. 
Sjálf hefur Streisand sagst í viðtali vera orðin leið á að syngja eigin lög. «Þess vegna hætti ég að koma fram á tónleikum - til viðbótar við sviðsskrekk og áreynsluna sem felst í að syngja þrjátíu lög á einu kvöldi.»
