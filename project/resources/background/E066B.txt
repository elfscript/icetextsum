EVRÓPU-BÚAR fjölmenntu á minningar-athafnir og í skrúð-göngur víða í álfunni um síðustu helgi. Sextíu ár voru þá liðin frá lokum síðari heims-styrjaldar-innar. Um 50 milljónir manna létu lífið í stríðinu. Þar af um 26 milljónir Rússa.
Halldór Ásgrímsson forsætisráðherra var viðstaddur sýningu á Rauða torginu í Moskvu, sem haldin var í tilefni af lokum heims-styrjaldar-innar. Þar voru einnig um sextíu aðrir þjóðar-leiðtogar. Halldór ræddi þar m.a. stuttlega við George W. Bush Bandaríkja-forseta og Vladimír Pútín Rússlands-forseta. 
Bush og Pútín hittust einnig sérstaklega á óformlegum fundi á sveitasetri hins síðarnefnda. Vel fór á með forsetunum. Bush sagði að rússneska þjóðin hefði fært miklar fórnir í sigrinum á þýskum nasistum í síðari heims-styrjöldinni.
