Hellur eru stóra málið þegar farið er að skipuleggja t.d. innkeyrslur og stéttir í garða. Hellusteypa JVJ hefur selt mikið af hellum undanfarið.
«Klaustursteinn hefur verið vinsælastur hjá okkur, hann er 11 sentimetra breiður og er í fimm lengdum, einnig erum við með hefðbundnar ferkantaðar hellur í ýmsum stærðum og gott úrval af steinum,» segir Dagrún Guðlaugsdóttir hjá Hellusteypu JVJ. 
«Við framleiðum þessar hellur sem við seljum en við erum einnig nýlega farin að flytja inn hellur sem henta einstaklega vel á sólpalla, þær eru úr granítnáttúrusteini. Það er skemmtilegasta nýjungin í ár hjá okkur. Líka verður hægt að fá flísar og utanhúsklæðningar úr sama efni. Einnig erum við með frábært úrval af garðleikjum í risaútgáfum, einnig útitöfl svo viðveran í garðinum verður enn skemmtilegri en áður. 
Við erum komin með mikla reynslu af helluframleiðslu og vörur frá okkur má sjá víða um land,» segir Dagrún að lokum.
