SUÐUR-Afríkumaðurinn David Frost bætti 16 ára gamalt met á PGA-mótaröðinni á MCI Heritage mótinu en Frost notaði aðeins 92 pútt á 72 holum og bætti met Kenny Knox sem sett var á sama velli, Harbour Town, á MCI Heritage mótinu árið 1989, en Knox notaði þá 93 pútt á 72 holum og árið 2002 jafnaði Mark Calcavecchia það met. Frost einpúttaði fyrstu 11 flatirnar sl. fimmtudag og alls einpúttaði hann 49 flatir og tvívegis vippaði hann ofan í utan við flöt. Hann þrípúttaði eina flöt og tvípúttaði 20 flatir en það dugði þó ekki til að Frost væri að pútta vel því hann endaði í 38. sæti mótsins og lék einn hring undir pari vallar.
