SAMBAND ungra sjálfstæðismanna boðar til málfundar um fyrirhugaðar breytingar á Ríkisútvarpinu í kvöld kl. 21.00 í Valhöll. 
Frummælendur verða: Guðlaugur Þór Þórðarson, alþingismaður Sjálfstæðisflokks, og Kolbrún Halldórsdóttir, alþingismaður Vinstrihreyfingarinnar - græns framboðs. Að loknum inngangserindum verða pallborðsumræður sem frummælendur taka þátt í ásamt Hafsteini Þór Haukssyni, formanni SUS. Fundarstjóri verður Ragnar Jónasson.
