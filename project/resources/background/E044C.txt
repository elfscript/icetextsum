AÐ minnsta kosti 31 maður féll í fjölmörgum árásum í Írak í gær, þar af meira en 20 í 10 bílsprengingum í Bagdad og nágrenni. Um 100 manns særðust. Talið er, að helsta tilefnið hafi verið myndun fyrstu lýðræðislega kjörnu stjórnarinnar í Írak.
Þrettán manns týndu lífi, þar á meðal sjö hermenn og tveir lögreglumenn, og 50 særðust í fjórum samhæfðum bílsprengjuárásum í tveimur hverfum Bagdadborgar í gærmorgun. Talið, að menn hafi ekið einhverjum bílanna. Sá ljósmyndari AFP -fréttastofunnar leifar af hendi, sem hlekkjuð var við stýri eins bílflaksins. Níu létust í þremur sprengjuárásum í bænum Al-Madain fyrir sunnan Bagdad og einn maður í tveimur árásum í austurhluta Bagdad. 
Tíunda bílsprengjan sprakk síðan við eina mosku sjíta á svipuðum slóðum. Olli hún litlu tjóni. Sprengjur aðrar en bílsprengjur sprungu víða um landið og urðu nokkrum að bana.
