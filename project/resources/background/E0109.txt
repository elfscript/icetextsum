VEÐMÁL í borginni eða I Bet You Will er nýr «galgopaþáttur» sem PoppTíví sýnir nú um stundir og er hann í anda Punk'd og Jackass . Þátturinn er hugarfóstur Morgan Spurlock, sem er Íslendingum að góðu kunnur, en hann mætti hingað í fyrra til að kynna mynd sína Super Size Me , heimildarmynd um skyndibitamenningu Bandaríkjanna, sem vakið hefur mikla athygli. 
Veðmál í borginni gengur einfaldlega út á það að gengið er upp að fólki á götu úti, og því boðnir peningar í skiptum fyrir einhver asnastrikin. Margur verður af aurum api og það máltæki er sannað svo um munar í þáttunum.
