hvítt súkkulaði- og hindberjafrauð 
Hindberjafrauð:
250 g hindberja-púrre 
4 blöð matarlím 
40 ml Grand Marnier 
2 stk. eggjahvítur 
90 g sykur 
150 ml léttþeyttur rjómi 
Matarlímið er leyst upp í Grand Marnier-líkjörnum og sett út í hindberja-púrreið. Blandan er látin taka sig aðeins. Eggjahvítur og sykur þeytt saman þar til það nær marensstífleika og blandað út í hindberjablönduna. 
Léttþeyttum rjóma er svo bætt saman við í lokin. 
Hvítt súkkulaðifrauð:
260 g hvítt súkkulaði 
2 stk. egg 
2 stk. eggjarauður 
40 ml romm 
4 blöð matarlím 
1/4 tsk. vanilluduft 
375 ml léttþeyttur rjómi 
Súkkulaðið er brætt og eggjum og eggjarauðum því næst hrært saman við súkkulaðið. Matarlímið er leyst upp í romminu og því næst bætt saman við súkkulaðiblönduna. Vanilluduftinu hrært saman við rjómann og rjómablandan hrærð saman við súkkulaðiblönduna. Hvíta súkklaðifrauðinu er hellt í form og sett í frysti. 
Hindberjafrauðinu er svo hellt yfir súkkulaðifrauðið þegar það síðarnefnda er orðið stíft og formið sett í frysti á ný þar til hindberjafrauðið öðlast stífleika. 
Skorið í sneiðar, sett á disk og látið þiðna áður en rétturinn er borinn fram. 
Sólberjasósa:
1 flaska rauðvín 
150 g sykur 
1/2 flaska Creme de cassis 
100 g sólberjapúrre 
Rauðvínið og sykurinn er soðið niður þar til blandan verður sírópskennd. Creme de cassis því næst bætt saman við og blandan soðin niður á nýjan leik. Sólberjapúrre er loks bætt saman við og sósan soðin niður í síðasta sinn. 
Heslihnetukex:
75 g saxaðar heslihnetur 
150 g sykur 
50 g smjör 
1 msk. vatn 
vanilla á hnífsoddi 
Allt hráefnið sett í pott og brætt saman. Blandan er því næst sett á sílikonmottu eða smjörpappír á bökunarplötu og hún bökuð við 170°C í u.þ.b. 15 mínútur. 
Kexið er látið kólna og síðan brotið niður eftir smekk 
Bláber í tímjansírópi:
100 ml vatn 
100 ml sykur 
2 greinar tímían 
2 stk. stjörnuanís 
Vatn, sykur, tímjan og stjörnuanís sett í pott. Suðan látin koma upp og blandan því næst er tekin af hitanum og bláberjunum, sem búið er að skera í tvennt, bætt saman við. Kælt. 
Borið fram með ís að eigin vali, svo sem súkkulaði- eða vanilluís og jafnvel sorbet.
