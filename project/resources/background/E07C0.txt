HALDIN var ráðstefna á vegum Poulsen hf. 10. febrúar sl. um framtíðarlausnir fyrir bílamálun. 
Á ráðstefnunni voru brotin til mergjar flestöll atriði varðandi reglur og framfylgni þeirra gagnvart bílamálningarverkstæðum og seljendum bílalakks. 
Ingimar Sigurðsson frá umhverfisráðuneytinu setti ráðstefnuna og ræddi um reglugerðir. 
Fulltrúar frá Heilbrigðiseftirliti Reykjavíkur og Umhverfisstofnun ræddu um þessa þætti frá sjónarhorni yfirvalda. 
Mats Edlund, yfirmaður DuPont í Skandinavíu, hélt fyrirlestur um DuPont-málningarlausnir og svaraði fyrirspurnum ráðstefnugesta með aðstoð Rolfs Arvidssons, tæknistjóra DuPont. 
Martin Ochs frá 3M í Danmörku fræddi menn um slípitækni og PPS-system, sem er mögnuð nýjung, bæði á sviði tíma- og efnissparnaðar. 
Að lokum nutu ráðstefnugestir veitinga í boði Poulsen hf.
