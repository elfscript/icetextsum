STÖÐUG vinnsla hefur verið hjá Loðnuvinnslunni á Fáskrúðsfirði síðan loðnuvertíð hófst. Búið er að landa 19.000 tonnum, þar af eru 8.000 tonn af kolmunna. Fryst hafa verið 800 tonn af loðnu fyrir Japan og Austur-Evrópu. Fryst hafa verið 250 tonn af hrognum. Í gær var verið að landa 1.600 tonnum af loðnu úr Þrándi í Götu. Hoffell kom í gær með fyrsta farm sinn af kolmunna á árinu og beið löndunar, en aflann fékk skipið á tveimur sólarhringum langt suður í hafi.
Verðmyndun á hráefni er þannig að boðið er í farmana, síðan ræður fyrirtækið hvað það vinnur úr þeim. Þannig að ekki er um að ræða fast verð á kíló.
