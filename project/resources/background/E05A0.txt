Ný kventískuverslun, Næs Connection, hefur verið opnuð í Hæðasmára 4 í Kópavogi við hliðina á bílaapótekinu Lyfjavali. Eigendur eru hjónin Laufey Berndsen og Ágúst Jónsson og Karl Berndsen sem er búsettur í Lundúnum. 
Næs var fyrst starfrækt í bílskúr í Grafarvogi fyrir þremur árum og flutti síðan í verslunarkjarna að Foldatorgi 1-3 í Grafarvogi. 
Næs í Grafarvogi verður með hversdagslegri fatnað, en glæsilegri sparifatnaður í Næs Connection við Hæðasmára. Fötin eru hugsuð fyrir konur 30 ára og eldri. Opið verður á virkum dögum frá kl. 11.00-18.00 og á laugardögum frá kl. 11.00-16.00.
