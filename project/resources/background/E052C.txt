FÓRNARLAMBA Helfararinnar var minnst í gær, 60 árum eftir ósigur þýskra nasista, með «Göngu hinna lifandi» við útrýmingarbúðirnar í Auschwitz-Birkenau í Póllandi. Er þessi ganga gengin árlega en að þessu sinni tóku þátt í henni um 20.000 manns frá meira en 50 þjóðlöndum, aðallega ungir gyðingar. Myndin sýnir ungt fólk frá Rússlandi en meðal göngumanna voru þeir Ariel Sharon, forsætisráðherra Ísraels, og Ferenc Gyurcsany, forsætisráðherra Ungverjalands.
