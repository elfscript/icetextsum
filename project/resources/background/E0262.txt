Foreldrafélag Grunnskólans í Búðardal gaf skólanum stafræna upptökuvél með tilheyrandi búnaði. Það er von félagsins að þetta eigi að glæða áhuga og vinnu nemenda í stuttmyndagerð og nýtist nemendum og kennurum skólans í að mynda hina ýmsu atburði skólastarfsins. Nemendaráð skólans veitti gjöfinni viðtöku, en það skipa Anna Pálína, Jóhanna Lind, Erla Dögg, Jón Gunnar og Benedikt Frímann.
