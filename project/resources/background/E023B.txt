Æ fleiri koma sér upp sumarhúsum víðs vegar um landið. Einn þeirra aðila sem selja sumarhús er Óskar Traustason. 
«Ég er með kanadísk einingahús, ætluð sem sumarhús, til sölu í fyrirtæki mínu Húsplan.is,» segir Óskar. 
«Ef við tökum sem dæmi 55 fermetra sumarhús þá kostar það 2,2 milljónir króna og innifalið er þá allt efni utanhúss og innanhúss, allt klæðningarefni og hurðir.» 
Er mikið mál að koma þessum húsum upp? 
«Nei, það má reisa svona hús á helgi og loka því. Hús þessi eru yfirleitt reist á steyptum grunni og einnig er hægt að fá þau með trégólfi. Áætlaður kostnaður við að klára húsið er um 1,5 milljónir króna.»
