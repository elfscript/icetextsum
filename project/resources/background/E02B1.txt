Elsku mamma mín, mikið sakna ég þín. Mikið vona ég að þú getir nú hlaupið um eins og þú ætlaðir að gera eftir þessa hjartaaðgerð. Ég sendi þér þennan fallega sálm, sem segir svo mikið. 
Jesús mælti: «Ég er upprisan og lífið. Sá sem trúir á mig, mun lifa, þótt hann deyi.
(Jóhannes 11:25) 
Þín dóttir, 
Frigg.
Elsku amma. 
Núna ertu uppi hjá Guði, hjá mömmu þinni og pabba og systkinum þínum. Núna ertu á staðnum þar sem er enginn sársauki og áhyggjur. Við grétum svo mikið þegar við heyrðum að þú værir látin. Við munum sakna þín mjög mikið og vonum að þú hafir það gott. 
Ástarkveðjur, 
Stefanía Lind, Sigurður 
og Jón Theodór. 
Elsku amma 
Ég sakna þín svo mikið, ég hugsa mjög mikið um þig. Þú varst mjög góð við mig og aðra. Þú varst mjög góð að hjálpa við skreytingarnar. Ég vona að þér þykir gott hjá Guði. Ég bið að heilsa öllum sem ég þekki. 
Kær kveðja 
Alda.
