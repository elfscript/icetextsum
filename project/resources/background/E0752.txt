Reykjavík - Hjá fasteignasölunni Akkurat er nú til sölu mjög góð 209,4 ferm. íbúð á 2. hæð auk rishæðar í litlu fjölbýli við Fiskakvísl 11. Þar af er bílskúr 29,8 ferm. og íbúðarherbergi í kjallara 22,4 ferm.
Komið er inn í anddyri og hol með flísum á gólfi og vönduðum innbyggðum fataskáp. Vandað eikarparket er á öllum gólfum nema baði. Á vinstri hönd er rúmgóð borðstofa, en lítill veggur aðskilur hol og borðstofu. 
Eldhús er mjög stórt með vönduðum gegnheilum innréttingum en veggofn, örbylgjuofn og flísar á milli skápa. Einnig er innbyggð uppþvottavél. Eyja með góðum skápum er á milli eldhúss og borðstofu. Á gangi er fallegt baðherbergi, flísalagt í hólf og gólf með baðkar með sturtuaðstöðu. Hugguleg innrétting er við vask. 
Á svefnherbergisgangi eru þrjú rúmgóð svefnherbergi með mikilli lofthæð. Tvö þeirra eru með innbyggðum skápum en parketi á gólfum. Útgengt er úr einu út á stórar flísalagðar suðursvalir. Fataherbergi er á gangi með góðu skápaplássi. 
Úr holi á hægri hönd er rúmgóð og björt stofa og hægt að stækka og minnka um eitt svefnherbergi. Þar er vandaður og glæsilegur arinn. Útgengt er út á suðursvalir, en parket á gólfum. 
Úr stofu er fallegur tréstigi upp á efri hæð (ris). Loftgluggi er í holi. Á efri hæð er bjart sjónvarpshol. Þar er parket á gólfi og stórir þakgluggar. Inn af er hjónaherbergi undir súð, þakgluggi og parket á gólfi. Fallegur viður er á flestum stöðum. 
Í kjallara er stórt íbúðarherbergi samkvæmt Fasteignamati ríkisins, en í dag er þar rúmgott þvottahús fyrir þessa íbúð. Inn af er einangruð geymsla, sem gjarnan er notuð sem unglingaherbergi en ekki gert ráð fyrir útleigu. 
Bílskúr er rúmgóður með rafknúnum dyraopnara, góðum hillum á vegg og vask. Þakið var málað og viðgert fyrir ca 2 árum. 
Ásett verð er 36 millj. kr.
