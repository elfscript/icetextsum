EIRÍKUR Guðnason hefur verið endurskipaður í embætti seðlabankastjóra til sjö ára frá 1. maí síðastliðnum. Það er forsætisráðherra sem skipar í stöðuna. Frá þessu var greint í tilkynningu til Kauphallar Íslands.
Eiríkur Guðnason hefur verið seðlabankastjóri frá 1. maí 1994. Hann hefur hins vegar starfað í bankanum í 36 ára, eða frá árinu 1969, fyrst sem fulltrúi, þá deildarstjóri og svo hagfræðingur Seðlabankans frá 1984 til 1986. Frá 1987 til 1994 var Eiríkur aðstoðarbankastjóri Seðlabankans.
