«Popp-þvingun.»
Suður verður sagnhafi í sjö spöðum og fær út laufgosa. Hvernig er best að spila? 
Látum ekki hendur AV trufla hinn eðlilega þankagang: Sagnhafi sér tólf örugga slagi með laufstungu í borði og hyggst byrja á því að reyna að fella hjartadrottninguna. Hann spilar spaða heim á ás, leggur niður hjartaás, trompar laufdrottningu, stingur hjarta hátt og spilar spaðakóng og spaða á blindan. 
Nú er hjartakóngur tekinn og þá kemur í ljós að austur er of langur í hjarta til að hægt sé fría þar slag. Þar með lítur út fyrir að treysta verði á svíningu í tígli. En ekkert liggur á. Sagnhafi trompar hjarta, tekur síðasta trompið og spilar loks tígli á kónginn í borði. 
Blindur á út í tveggja spila endastöðu, með einn tígul og hjartagosa. Heima á sagnhafi ÁG í tígli. Þegar tígli er spilað og austur fylgir með tíunni er einfalt að fara upp með ásinn, því síðasta spil austurs er sannarlega drottningin í hjarta. 
Þetta er svokölluð upplýsingaþvingun - eða «pop-up squeeze» á bandarísku.
