Fantoni og Nunes.
Nýliðarnir í ítölsku ofursveitinni, Claudio Nunes og Fulvio Fantoni, voru meðal þátttakenda á Vorleikunum í Pittsburgh. Þeir spiluðu í sveit Bandaríkjamannsins Michaels KAMIL, ásamt Christal Henner-Welland og Svíunum Peter Bertheau og Fredrik Nyström. 
Spilið að ofan kom upp í Vanderbilt-keppninni. Fantoni og Nunes voru í NS og fórnuðu í fimm lauf yfir fjórum spöðum: 
Fjórir spaðar vinnast (620) svo fórnin er augljóslega góð, því vörnin getur ekki fengið meira en fjóra slagi (300). En Fantoni gerði gott betur og slapp einn niður. 
Út kom spaðakóngur og meiri spaði. Fantoni trompaði og fór í laufið. Austur tók strax á ásinn og spilaði hjarta. Fantoni þurfti ekki að hugsa sig lengi um til að átta sig á að hjartasvíningin gat ekki heppnast - austur hafði þegar sýnt tvo ása, en lét þó duga að hækka spaðasögn makkers í tvo. 
Fantoni strakk því upp hjartaás, aftrompaði austur og sendi vestur svo inn á hjartakóng. Vestur átti hvergi frítt útspil og varð að gefa trompun og afkast eða íferð í tígulinn.
