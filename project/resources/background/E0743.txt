Reykjavík - Hjá fasteignasölunni Gimli er nú til sölu öll húseignin Seljavegur 13, sem er kjallari, tvær hæðir og ris. Húsið samanstendur af þremur íbúðum. Í kjallara er sameiginlegt þvottahús og þurrkherbergi ásamt geymslum, en alls er húsið um 280 ferm.
Eignin er skráð íbúð á 1. hæð og íbúð á 2. hæð og í risi. Eigandi hefur ekki gengið í að skipta upp eigninni þannig að um þrjá sjálfstæða eignarhluta yrði að ræða. Allar íbúðirnar eru í tryggri leigu. 
Á 1. hæð og 2. hæð hússins eru rúmgóðar fallegar og mikið endurnýjaðar 3ja herb. íbúðir, auk 3ja herb. íbúðar í risi. Í kjallara eru svo geymslur sem fylgja íbúðunum, svo og þvottahús og þurrkherbergi. 
Ástand húss að utan er mjög gott og stigagangur og önnur sameign í ágætis ástandi. Búið er að endurnýja rafmagn og rafmagnstöflur og járn á þaki lítur vel út. 
«Í heild eru þetta afar fallegar og vel skipulagðar íbúðir í húsi sem lítur vel út og er tilvalið fyrir fjárfesta,» segir Hákon Svavarsson hjá Gimli. Eignin selst í heilu lagi, en ásett verð er 54 millj. kr. .
