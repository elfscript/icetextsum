Bridsfélag Hreyfils
Lokið er þriggja kvölda tvímenningi sem spilaður var tvö kvöld í byrjun mars en lauk sl. mánudagskvöld. Daníel Halldórsson og Valdimar Elíasson sigruðu nokkuð örugglega, hlutu 212, en Árni Kristjánsson og Friðbjörn Guðmundsson annars vegar og Jón Sigtryggsson og Skafti Björnsson hins vegar urðu í 2.-3. sæti með 197. 
Þessi þrjú pör skoruðu mest síðasta kvöldið. Jón og Skafti urðu efstir með 70, en Daníel/Halldór og Árni/Friðbjörn voru með 69. 
Þetta var síðasta spilakvöld vetrarins hjá bílstjórunum sem safna nú kröftum fyrir næstu önn.
