Í DAG, 22. apríl, verður haldið upp á 10 ára afmæli stjórnarsamstarfs Sjálfstæðisflokks og Framsóknarflokks með kvöldverði í ráðherrabústaðnum við Tjarnargötu. Til veislunnar er boðið ráðherrum og fyrrverandi ráðherrum sem setið hafa í ríkisstjórn fyrir flokkana undanfarin tíu ár, ásamt mökum. Veislan er greidd af ráðstöfunarfé ríkisstjórnarinnar. 
Ríkisstjórn Framsóknarflokks og Sjálfstæðisflokks tók við völdum 22. apríl 1995 að loknum kosningum 8. apríl og hélt sinn fyrsta ríkisstjórnarfund 25. apríl.
