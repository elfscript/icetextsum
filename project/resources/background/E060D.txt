ÞORGERÐUR Katrín Gunnarsdóttir menntamálaráðherra og Lenka Ptácníková skákmeistari undirrituðu í gær samning um laun úr launasjóði stórmeistara. Undirritunin fór fram í Flataskóla í Garðabæ en Lenka tefldi fjöltefli við nemendur skólans við það tækifæri.
Lenka hlaut íslenskan ríkisborgararétt á síðasta ári og er tíundi stórmeistarinn sem Ísland eignast. Hún er einnig fyrsta konan sem hlýtur laun úr Launasjóði stórmeistara.
