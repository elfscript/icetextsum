Egyptarnir aftur í vörn.
Við sáum dæmi um varnartækni Egyptana Tarek Sadek og Walid Elahmady í þætti gærdagsins, og nú skoðum við annað, ekki síðra. Spilið er frá Vanderbilt sveitakeppninni. 
* sterkt lauf og afmelding 
Elahmady kom út með hjartaáttuna og Sadek yfirtók hana með níunni. Sagnhafi dúkkaði réttilega, því annars getur vestur nýtt innkomu sína á spaðakóng til að sprengja hjartað. 
Sadek sá að það þjónaði litlum tilgangi að spila hjartanu áfram og skipti yfir í tígulsjöu. Suður lét það renna yfir á drottningu vesturs og Elahmady skilaði hjarta til baka á kóng blinds. 
Sagnhafi spilaði spaða úr borði, en Sadek rauk upp með ásinn til að spila aftur tígli. Nú voru sagnhafa allar bjargir bannaðar og hann endaði tvo niður.
