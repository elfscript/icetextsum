Heimavöllur knattspyrnuliðsins Real Madrid, Bernabeu, getur verið aðdráttarafl fyrir marga ferðamenn sem koma til Spánar. Sama dag og leikir fara fram er hægt að kaupa miða í VIP-sæti og þegar ekki er verið að spila er hægt að fara í skoðunarferð um leikvanginn og snæða á veitingastað sem opnaður verður í þessum mánuði, að því er fram kemur í fréttabréfinu Spaniabulletinen. 
Einnig er boðið upp á dagskrá fyrir yngri lið frá útlöndum þar sem liðið fær leiðsögn um völlinn og gefst kostur á að æfa með fyrrum leikmönnum Real Madrid. Nánari upplýsingar á www.realmadrid.es
