Ferðamálasetur Íslands og Viðskiptadeild Háskólans á Akureyri halda ráðstefnu um þjónustugæði í stofu L 201 í Háskólanum á Akureyri á morgun, 28. apríl kl. 13.30. Dr. Ingjaldur Hannibalsson, prófessor við Háskóla Íslands og stjórnarformaður Ferðamálaseturs Íslands, setur ráðstefnuna. Hafdís Björg Hjálmarsdóttir, lektor við Viðskiptadeild HA, fjallar um mikilvægi þjónustugæða í rekstri fyrirtækja en síðan fjalla fyrirlesarar um stjórnun þjónustugæða hjá Garðabæ, SPRON sparisjóði, Bílaleigu Akureyrar og Bláa lóninu. Jón Karl Ólafsson, stjórnarformaður SAF, flytur lokerindi ráðstefnunnar.
