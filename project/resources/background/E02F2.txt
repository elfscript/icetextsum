HÓTEL- og matvælaskólanum í MK barst á dögunum höfðingleg gjöf frá Bakó-Ísberg, Rational-ofn til kennslu í verklegri matreiðslu. 
Í ávarpi skólameistara MK, Helga Kristjánssonar, kom fram að stuðningur sem þessi væri skólanum ómetanlegur og gæfi nemendum tækifæri til að kynnast nýjustu tækjum sem í boði eru. Kennarar í matvælagreinum lýstu ánægju sinni með ofninn og þökkuðu Bakó-Ísberg hlýhug og velvilja í garð skólans. Af þessu tilefni var gestum boðið til glæsilegs kvöldverðar sem nemendur matreiðslu og framreiðslu á þriðju önn í náminu sáu um.
