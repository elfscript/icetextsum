MARGRÉT Ágústsdóttir hefur verið ráðin framkvæmdastjóri markaðs- og sölusviðs Íslandsprents. Í fréttatilkynningu segir að starf hennar muni felast í því að leiða sókn Íslandsprents á prentmarkaðnum og auka markaðshlutdeild fyrirtækisins.
Margrét útskrifaðist með B.Sc.-gráðu í viðskiptafræði frá Viðskiptaháskólanum á Bifröst árið 2002. Hún lauk námi við Den grafiske højskole í Kaupmannahöfn 1994 og námi í offsetprentun frá Iðnskólanum í Reykjavík árið 1989. 
Undanfarin misseri hefur hún verið sölustjóri Prentmets en þar áður var hún m.a. stofnandi og framkvæmdastjóri NordicaSpa, framkvæmdastjóri Auglýsingastofu Skaparans og framleiðslustjóri hjá Íslensku auglýsingastofunni.
