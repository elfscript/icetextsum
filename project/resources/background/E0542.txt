NEW York-sveitin Scissor Sisters sannar enn og aftur máltækið að enginn er spámaður í sínu heimalandi. Hljómsveitin var ein sú söluhæsta á seinasta ári í Evrópu og vann til fjölmargra verðlauna á Brit-pop-hátíðinni í fyrra. Hins vegar virðast þeir ekki ennþá ná til bandarískra áheyrenda og geta því gengið óáreittir um götur New Yorkborgar eins og hver annar «blákragi». Hljómplatan er hins vegar stórgóð, melódísk og hress og hægt er að merkja áhrif frá ekki minni spámönnum en Elton John og David Bowie. Scissor Sisters fer úr 54. sæti í það 25. og er það vel.
