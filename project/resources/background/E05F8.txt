Á ónefndum stað í þinghúsinu er stundum geymt tóbakshorn sem þingmenn geta laumast í þegar mikið liggur við. Steingrími J. Sigfússyni varð á að hafa með sér hornið. Hann iðraðist syndar sinnar beisklega og orti þessa yfirbótarvísu: 
Svakalega ég sekur er
synd mína viðurkenni, 
pontunnar hvarf er að kenna mér 
kornið ég fæ úr henni. 
Ég er sem sagt með hana hér 
hjá mér á d'Anglaterre 
yrki ég þar um yfirbót 
enda var syndin stór og ljót 
Þegar Helgi Hóseasson sletti skyri á þingmenn orti Benedikt Gíslason frá Hofteigi: 
Á Alþingi er eins og fyr
ekki mikil glæta. 
Mundi ekki meira skyr 
mega úr þessu bæta. 
pebl@mbl.is
