HLJÓMSVEITIN Santiago hefur fengið til liðs við sig nýja söngkonu, Berglindi Ósk Guðgeirsdóttur, sem er 23 ára og ættuð frá Reyðarfirði. Hljómborðsleikara hefur einnig verið bætt í hópinn, sá heitir Ólafur Ágúst Haraldsson. Fyrstu tónleikarnir með nýrri mannaskipan verða á Café Rosenberg í kvöld.
Santiago hefur nýverið sent frá sér plötu, sem ber nafið Chase the bird , en Girl , fyrsta plata sveitarinnar, kom út fyrir tveimur árum og var tilnefnd til Íslensku tónlistarverðlaunanna. 
Meðlimir segja að mikil bjartsýni ríki innan hópsins en efni á þriðju plötu sveitarinnar er langt komið. Ennfremur hefur lag af nýjustu plötu Santiago, «His sweet smile», fengið nokkra spilun í útvarpi síðustu m ánuði. Fyrstu tónleikar hinnar endurbættu Santiago verða á Café Rosenberg við Lækjargötu í kvöld kl. 21.30.
