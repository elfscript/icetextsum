VINNUSKÓLI Reykjavíkur hefur hafið skráningu unglinga í áttunda til tíunda bekk Grunnskólanna í sumarstörf. Þar er um að ræða störf víðs vegar í borginni við hreinsun, gróðurumhirðu og létt viðhald. Þá verður einnig unnið við gróðursetningu, áburðargjöf og stígagerð á útmörkum borgarinnar, Heiðmörk og Austurheiðum. Í Vinnuskólanum er einnig boðið upp á fræðsludaga, þar sem nemendur fara í fræðsluferðir og læra um náttúru og umhverfi, listir og menningu og lífsleikni og sjálfsstyrkingu. Skráning í Vinnuskólann fer fram á heimasíðu skólans www.vinnuskoli.is og stendur hún til 30. apríl.
