STÓR hópur áhrifamikilla Samfylkingarmanna í Hafnarfirði hefur sent frá sér stuðningsyfirlýsingu við Ingibjörgu Sólrúnu Gísladóttur sem birtist á vef Víkurfrétta fyrr í vikunni og einnig á vef Ingibjargar Sólrúnar.
Er yfirlýsingin svohljóðandi: «Kosning formanns í Samfylkingunni er mikilvægt tækifæri til að hafa áhrif á þróun stjórnmála hér á landi til næstu framtíðar. Því skiptir miklu máli að vel takist til í þeirri kosningu. Við undirrituð félagar í Samfylkingunni í Hafnarfirði hvetjum alla félagsmenn til að taka þátt í formannskjörinu, um leið og við lýsum yfir stuðningi við framboð Ingibjargar Sólrúnar Gísladóttur í þetta mikilvæga embætti. Hún hefur sýnt það og sannað með verkum sínum og framgöngu að hún er verðugur framtíðarleiðtogi öflugrar Samfylkingar jafnaðar- og félagshyggjufólks.» 
Undir yfirlýsinguna rita: Anna Kristín Jóhannesdóttir, Ása Björk Snorradóttir, Ásta María Björnsdóttir, Ásthildur Ólafsdóttir, Brynhildur Birgisdóttir, Einar Jónatansson, Ellý Erlingsdóttir, Eyjólfur Sæmundsson, Geir Gunnarsson, Geir Þórólfsson, Gestur Gestsson, Gísli Ó. Valdimarsson, Guðfinna Guðmundsdóttir, Guðmundur Rúnar Árnason, Guðrún Bjarnadóttir, Guðrún Emilsdóttir, Guðrún Margrét Ólafsdóttir, Hafrún Dóra Júlíusdóttir, Haukur Helgason, Hulda Karen Ólafsdóttir, Hörður Þorsteinsson, Hörður Zophaníasson, Ingvar Viktorsson, Jóna Ósk Guðjónsdóttir, Lúðvík Geirsson, Margrét Gauja Magnúsdóttir, Svavar Ellertsson og Valgerður Halldórsdóttir.
