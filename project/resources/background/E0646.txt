SIGURRÓS Þorgrímsdóttir, varaþingmaður Sjálfstæðisflokksins í Suðvesturkjördæmi, tekur sæti Gunnars I. Birgissonar á Alþingi í haust. Gunnar hefur samhliða þingmennsku verið oddviti sjálfstæðismanna í bæjarstjórn Kópavogs. Hann tekur við embætti bæjarstjóra hinn 1. júní nk. af Hansínu Björgvinsdóttur skv. samkomulagi þar um.
Gunnar segir að starf bæjarstjóra sé fullt starf og meira en það. Hann hafi því ákveðið að taka sér launaleyst leyfi frá þingstörfum á næsta löggjafarþingi. 
Gunnar er einnig formaður Íslandsdeildar þingmannanefndar EFTA. Hann hyggst gegna því starfi fram á haust, en þá gerir hann ráð fyrir því að víkja fyrir nýjum formanni.
