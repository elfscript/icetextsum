NÝTT happdrættisár hefst í maí nk. hjá Happdrætti DAS. Yfir 700 milljónir króna eru í boði. Aðalvinningur ársins eru 10 milljónir til íbúðakaupa að eigin vali á einfaldan miða, eða 20 milljónir á tvöfaldan. Einnig eru 10 Ford Mustang-bifreiðir árgerð 2005 í vinning og er verðmæti hverrar bifreiðar um 3 milljónir króna.
Miðaverð er 900 kr. fyrir hvern mánuð fyrir 4-5 útdrætti í mánuði. 
«Um leið og freistað er gæfunnar er stuðningur við Happdrætti DAS fjáröflun til enduruppbyggingar og nýrrar herbergjaskipanar fyrir aldraða á Hrafnistu í Reykjavík sem var tekin í notkun 1957. Jafnhliða verður unnið að endurnýjun og lagfæringu húsnæðis fyrir félagsstarf Hrafnistuheimilanna, í Reykjavík og Hafnarfirði,» segir í fréttatilkynningu.
