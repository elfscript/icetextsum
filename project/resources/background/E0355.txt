ÁSLAUG Thelma Einarsdóttir segir langvinsælast hjá börnum sem hljóta ferðastyrk Vildarbarna að fara til Flórída og heimsækja Disney-land, enda heilli Disney-heimurinn mikið. «Það stefnir allt í að Disney-land í Flórída verði vinsælasti áfangastaðurinn hjá Vildarbörnunum. Enda ekkert skrýtið þar sem allir í fjölskyldunni geta fundið eitthvað við sitt hæfi á staðnum. Einnig höfum við heyrt frá þeim fjölskyldum sem farið hafa að út að reynsla þeirra af Ameríku varðandi hjólastólaaðgengi er mjög góð, sem skiptir auðvitað miklu máli.» 
Auk Flórída virðist Tívólíið í Kaupmannahöfn einnig heilla mjög. «Svo hafa fjölskyldur farið til Spánar á sólarströnd og á fótboltaleik í Liverpool á Englandi, enda er ætlunin að láta drauma krakkanna rætast í þessum ferðum og þeir draumar eru margvíslegir,» segir Áslaug.
