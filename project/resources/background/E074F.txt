DAGUR Sigurðsson og lærisveinar hans í Bregenz urðu í gær bikarmeistarar í Austurríki þegar þeir lögðu Fivers í úrslitaleik, 33:27. Átta félög kepptu til úrslita um bikarinn og fór keppnin fram frá föstudegi til sunnudags. Í 8 liða úrslitunum hafði Bregenz betur gegn Wolfhouse, 42:28, og í undanúrslitunum sigraði Bregenz lið UHK Krems, 33: 23.
Þetta er í fjórða sinn á síðustu sex árum sem Bregenz vinnur bikarinn en Dagur hefur náð mjög góðum árangri með liðið og líklegt er að það verji meistaratitilinn en liðið hefur átta stiga forskot í deildarkeppninni.
