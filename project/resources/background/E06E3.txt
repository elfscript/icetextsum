BÍLABÚÐ Benna opnar nýjan Chevrolet-sýningarsal við Tangarhöfða 8-12, gegnt Húsgagnahöllinni, á morgun. Í tilefni þess verður bílasýning um helgina kl. 12-16. 
Chevrolet-salurinn er 600 fermetra á stærð. Á hliðinni sem snýr að Húsgagnahöllinni er gluggaröð frá gólfi þar sem vegfarendur geta virt fyrir sér Chevrolet-bifreiðar. Gengið er inn frá Tangarhöfða. Söluhæstu Chevrolet-bílarnir, Lacetti og Kalos, verða til sýnis en auk þess stærri bíllinn Evanda. 
Til hliðar við Chevrolet-sýningarsalinn verður á sama tíma opnaður 250 fermetra SsangYong-salur þar sem sýndir verða Rexton-jeppar og Musso Sport Pick-up.
