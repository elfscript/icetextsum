SAS-flugfélagið mun að öllum líkindum gera tilboð í ríkisflugfélagið í Litháen, Lietuvos Avialinijos, sem stendur til að einkavæða í sumar. Tilboð eiga að berast í byrjun maí og er byrjunarverð um 2,7 milljónir evra eða um 217 milljónir íslenskra króna, að því er m.a. kemur fram á vef Dagens Industri .
SAS gerði tilboð í félagið árið 2003 en ekkert varð af kaupunum þá og flugfélagið var áfram í ríkiseign. SAS á stóra hluti í eistnesku og lettnesku flugfélögunum Estonian Air og Air Baltic.
