ÞAÐ er komið að lokaþætti Bráðavaktarinnar að sinni og í honum segir frá síðasta degi Carters á sjúkrahúsinu. Samstarfsfólkið heldur honum óvænta kveðjuveislu og við sögu kemur 11 ára sjúklingur sem Carter tók á móti þegar hann var læknanemi. Ray tekur málin í sínar hendur þegar svalir hrynja í partíi þar sem hann er staddur. Starfsfólkið í bráðamóttökunni er allt í kveðjuveislu Carters og því eru það þrír kandídatar sem gera að sárum sjúklinga. Alex er ósáttur við að Sam vilji ekki leyfa honum að heimsækja Steve í fangelsið. Hann stelur greiðslukortunum hennar og fer á puttanum úr bænum en Luka og Sam fara að leita að honum. Bráðavaktin er á dagskrá Sjónvarpsins í kvöld kl. 20.20.
