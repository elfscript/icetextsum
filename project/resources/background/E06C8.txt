ÁRLEG Freestyle-keppni Tónabæjar fer fram í kvöld. Keppnin er haldin í 25. sinn og reyna um hundrað ungmenni fyrir sér í hinum frjálsa dansi í Austurbæ. Keppt er bæði í einstaklings- og hópakeppni.
Dans- og Kastljósdrottningin Ragnhildur Steinunn Jónsdóttir er kynnir í ár. 
Dómnefnd skipa Birgitta Haukdal söngkona, Leifur Eiríksson breikari og meðlimur 5th Element-danshópsins, Hulda Hallsdóttir danskennari, Ingibjörg Róbertsdóttir danskennari, tveir fulltrúar frá ÍTR og loks Dagný Björk Pjetursdóttir danskennari, sem jafnframt er formaður dómnefndar. Freestyle-keppni í Austurbæ í kvöld. Miðasala hefst kl. 16 og verður húsið opnað gestum kl. 17, en sjálf keppnin hefst kl. 18. Aðgangseyrir er 700 kr.
