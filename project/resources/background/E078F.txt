LÖGREGLAN á Egilsstöðum lagði hald á um fimmtán grömm af hassi sem fundust í vörusendingu á Egilsstaðaflugvelli í fyrrakvöld. Að sögn lögreglu var karlmaður á Reyðarfirði handtekinn í tengslum við málið og játaði hann að eiga efnið. Maðurinn sem er á tvítugsaldri játaði jafnframt að hafa ætlað hassið til sölu á svæðinu, en einnig til eigin nota. 
Árvekni tollgæslunnar má þakka fyrir fíkniefnafundinn en hassið var falið í brúsa utan um hárþvottalög í sendingu úr innanlandsflugi frá Reykjavík. Víst þykir að ungi maðurinn hafi átt sér vitorðsmann en málið telst upplýst af hálfu lögreglunnar á Egilsstöðum.
