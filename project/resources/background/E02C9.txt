Mosfellsbær - Hjá Fasteignasölu Mosfellsbæjar er nú til sölu fallegt 268,8 ferm. einbýlishús ásamt 39 ferm. bílskúr við Arkarholt 8 í Mosfellsbæ. Húsið er á tveimur hæðum og möguleiki á að gera aukaíbúð á neðri hæð. Húsið er staðsteypt, sléttpússað og hraunað að utan og með bárujárni á þaki.
Komið er inn í forstofu með flísum á gólfi, en inn af forstofu er lítið herbergi eða geymsla með flísum á gólfi. Úr forstofu er komið inn í hol með flísum á gólfi. Þar á vinstri hönd er björt stofa með eikarparketi á gólfi. 
Úr stofu og holi er gengið inn í eldhús með borðkrók og flísum á gólfi, en í eldhúsi er ágæt eikarinnrétting. Inn af eldhúsi er borðstofa. Á hægri hönd úr holi er svefnherbergisgangur með flísum á gólfi. Þar á vinstri hönd er flísalagt baðherbergi með sturtuklefa og þar við hlið er fataherbergi. Innst á gangi er hjónaherbergi með eikarparketi á gólfi. 
Við hlið hjónaherbergis er gott barnaherbergi með dúk á gólfi og þar við hlið er ágætt barnaherbergi með eikarparketi á gólfi. 
Á móti baðherbergi á gangi er stigi niður í kjallara. Þar er komið inn í stóra sjónvarpsstofu eða fjölskylduherbergi með kork á gólfi og kamínu. Inn af þessu herbergi eru tvö stór herbergi með dúk á gólfi. Úr fjölskylduherbergi er komið inn í hol með dúk á gólfi. Á vinstri hönd úr holi er flísalagt baðherbergi með baðkari með sturtuaðstöðu. Þar við hlið er stórt herbergi með dúk á gólfi og þar við hlið á hægri hönd er panelklætt gufubað. 
Úr holi er komið inn í flísalagða forstofu og úr henni er sérútgangur út á timburverönd í norðaustur. Inn af forstofu er mjög stórt þvottahús. 
Við hlið íbúðarhúss er 39 ferm. rúmgóður bílskúr með góðri lofthæð. Fyrir framan húsið er stór niðurgrafin og skjólgóð timburverönd og fallegur garður í suðvestur, hannaður af Stanislas landslagsarkitekt. «Þetta er fallegt og snyrtilegt hús í grónu hverfi í Mosfellsbæ,» sagði Einar Páll Kjærnested hjá Fasteignasölu Mosfellsbæjar. Ásett verð er 41,5 millj. kr.
