JÓN Arnór Stefánsson og félagar hans hjá rússneska liðinu Dinamo St. Petersburg sigraði Khimky, 83:81, á heimavelli í fjórða leik liðanna í 8-liða úrslitum rússnesku úrvalsdeildarinnar í körfuknattleik í gær.
Þar með standa liðin jöfn að vígi. Hvort lið hefur unnið tvo leiki og það ræðst í oddaleik á heimavelli Khimky á laugardaginn hvort liðið kemst í undanúrslitin. 
Jón Arnór stóð vel fyrir sínu og skoraði 12 stig en hann skoraði aðeins þrjú stig í þriðja leiknum enda hálfmeiddur og lék aðeins í 16 mínútur.
