HARALDUR Sveinsson, Ásdís Haraldsdóttir, Jóhann Haraldsson, Soffía Haraldsdóttir og Sveinn Haraldsson samþykktu hinn 3. mars sl. kauptilboð Íslandsbanka hf. í allan eignarhlut þeirra í Árvakri hf., samtals 15,702%. Hluthafar félagsins eiga forkaupsrétt samkvæmt samþykktum þess og neyttu þeir réttar síns til allra þeirra hluta sem um var að ræða.
Gert er ráð fyrir að formlega verði gengið frá kaupunum með samningi í dag, þar sem seljendur framselja og afhenda forkaupsréttarhöfum hluti sína í Árvakri hf. gegn greiðslu kaupverðs. 
Áður hefur komið fram að stjórn Árvakurs hf. samþykkti á fundi 28. apríl sl. að kaupa allan eignarhlut Björns Bjarnasonar, Guðrúnar og Önnu Bjarnadætra, samtals 2,13% af heildarhlutafé félagsins. 
Eftir þessar breytingar á hluthafahópi Árvakurs hf. eru hluthafar félagsins eftirtaldir, sem allir voru það fyrir, áður en til ofangreindra viðskipta kom en MGM ehf. er nýtt nafn á Johnson ehf. í kjölfar eigendaskipta á félaginu, sem áður hefur verið greint frá. 
Björn Hallgrímsson ehf.: 7,62% 
Björn B. Thors: 3,00% 
Erna ehf.: 7,62% 
Garðar Gíslason ehf.: 12,06% 
Leifur Sveinsson: 9,13% 
Lynghagi ehf.: 7,62% 
MGM ehf.: 12,06% 
Útgáfufélagið Valtýr ehf.: 
36,52% 
Árvakur hf.: 4,34%
