F yrir byrjendur í golfi er oft erfitt að átta sig á því hvaða hlutir eru bráðnauðsynlegir í upphafi þegar fyrstu skrefin eru tekin í golfinu. Úrvalið af kylfum er óendanlegt, og mun erfiðara er að gera greinarmun á því sem í boði er - allt var mun einfaldara áður en í dag er hægt að sérsníða alla kylfur fyrir þá sem það vilja. Og þeir sem framleiða kylfurnar vilja að sjálfsögðu alltaf finna nýja kaupendur. 
En vandamálið er það að úrvalið og valmöguleikarnir eru of miklir. Hér verður farið yfir það helsta sem skiptir máli fyrir byrjendur. 
 Ekki nota gömlu kylfurnar úr bílskúrnum frá nágrannanum. Líklega eru það blaðkylfur, blade, sem atvinnumennirnir nota. Nánast allar kylfur sem framleiddar eru í dag eru með kylfuhausa sem eru með þyngdarpunkti fyrir neðan boltann. Og er mun auðveldara að slá með slíkum kylfum. Nú er tæknilega hlutanum lokið - allt annað skiptir þig engu máli. En eftir því sem þú verður reyndari sérðu að kylfurnar sem þú keyptir duga vel í samkeppni við aðra og það er ekki alltaf nóg að vera með það dýrasta og nýjasta í pokanum. En ef þú átt nóg af peningum og líður betur með það dýrasta og nýjasta - keyptu það. 
 Það skiptir ekki öllu máli, það mun alltaf taka þig tíma að aðlagast íþróttinni og sköftin á kylfunni skipta ekki öllu máli í upphafi. Grafítsköftin eru yfirleitt aðeins dýrari. En þumalputtareglan er sú að börn, konur og eldri kylfingar ættu frekar að nota grafítsköft. En stálsköftin eru góð fyrir þá sem eru með næga krafta til þess að nota þau. Kosturinn við grafítsköftin er sá að þau eru léttari og það er auðveldara að sveifla þeim. Og í sumum tilfellum er auðveldara fyrir kylfinga að láta boltann fljúga með slíkum sköftum. En slík högg verða oft til þess að vekja áhuga hjá byrjendum enda er ekki skemmtilegt að slá ávallt bolta sem «hræða ormana» í hvert sinn sem þeir rúlla eftir grasinu. En grafítsköftin eru ekki töfralausnin - það þurfa jú allir að sveifla kylfunni. 
 Gúmmígripin á kylfunni eru mikilvægur þáttur - þau þurfa að vera stöm og það þarf að halda þeim hreinum með því að þvo húðfituna af þeim reglulega. En þá verða þau eins og ný. 
 Það skiptir engu máli fyrir byrjendur - bara að þeir séu hnöttóttir. 
 Sérsniðnar kylfur fyrir byrjendur eftir mælingar í þar til gerðum tækjum eru ekki stór þáttur í velgengni byrjenda. Slík forgangsröðun er ekki það allra nauðsynlegasta til að byrja með. Það sem skiptir máli er að læra að njóta leiksins, skemmta sér og ná að sýna framfarir.
