ÓLÖF María Jónsdóttir, Íslandsmeistari í golfi úr Golfklúbbnum Keili, tekur þátt í sínu fyrsta móti sem atvinnumaður á Evrópumótaröð kvenna sem hefst á Kanaríeyjum á morgun. 
Ólöf María var fyrsti íslenski kylfingurinn sem tryggði sér keppnisrétt á atvinnumótaröð í Evrópu þegar hún hafnaði í 30.-36. sæti á lokastigi úrtökumóts Evrópumótaraðarinnar sem fram fór á Ítalíu í nóvember. 
Bergsteinn Hjörleifsson, formaður Golfklúbbsins Keilis, og Júlíus Rafnsson, forseti Golfsambands Íslands, verða Ólöfu til trausts og halds á Kanaríeyjum. 
Hægt verður að fylgjast með gengi Ólafar Maríu, holu fyrir holu á vef Víkurfrétta, vikurfrettir.is.
