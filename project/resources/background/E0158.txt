Jóhannes Páll páfi II var lagður til hinstu hvílu í gær í Péturskirkjunni eftir mjög áhrifa- og tilfinningaríka útfararathöfn, sem er sú fjölmennasta sem sögur fara af. Um ein milljón manna var við útförina á Péturstorginu og næsta nágrenni en henni var sjónvarpað um allan heim. Að greftrun lokinni hófst níu daga sorgartími. Hinn 18. þessa mánaðar munu kardínálar loka sig af í Sixtínsku kapellunni og velja nýjan páfa.
Við útförina söng þýski kardínálinn Joseph Ratzinger messuna og í ræðu sinni rakti hann æviferil Jóhannesar Páls II, allt frá því hann var verkamaður í Póllandi undir nasistum og þar til hann varð æðsti trúarleiðtogi meira en eins milljarðs manna. Hundruð þúsunda Pólverja komu til Rómar vegna útfararinnar./20
