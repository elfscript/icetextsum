«Vorið kemur að hugga» er yfirskrift hádegistónleika sem haldnir verða í Hafnarborg á morgun, miðvikudag. Bergþór Pálsson barítonsöngvari og Antonía Hevesi píanóleikari flytja þar vorlög úr ýmsum áttum. Tónleikarnir hefjast kl. 12 og standa yfir í um hálfa klukkustund. Tónleikarnir eru í boði Hafnarborgar - enginn aðgangseyrir - og öllum opnir á meðan húsrúm leyfir.
