Um helgina héldu sumarbúðir KFUM og KFUK vorhátíð í Smáralind. Fólk streymdi að til að innrita börnin sín í búðirnar. Á meðan fólkið beið var boðið upp á ýmisleg skemmtiatriði.
KFUK stelpur í Keflavík dönsuðu undir dynjandi tónlist Britney Spears, Lofgjörðarhópur KFUM og KFUK söng, Nylon tók lagið líkt og leikskólabörn úr Vinagarði - leikskóla KFUM og KFUK og loks má nefna að Búdrýgindi hristu upp í gestum í lok hátíðar með kraftmiklum flutningi og eru þá aðeins örfáir nefndir. 
Vorhátíðin þótti heppnast sérlega vel og vonast er til að önnur slík verði haldin eftir ár.
