BÍLGREINASAMBANDIÐ telur nauðsynlegt að eftirlit sé með skráningu tjónabíla í samræmi við reglur og að bílar á uppboðum tryggingafélaganna séu aðeins seldir til viðurkenndra verkstæða. Sambandið ályktaði um þetta mál á aðalfundi sínum í síðustu viku og telur að hætta sé á því að tjónabílar komist aftur á götuna án þess að sæta nokkru eftirliti eða nokkrar upplýsingar liggi fyrir um þá í tjónaferilsskrá. Einnig séu dæmi þess að loftpúðar og fullkomin öryggisbelti séu ekki sett í bíla eftir að þeir lenda í tjóni.
