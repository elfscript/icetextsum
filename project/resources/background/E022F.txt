Í FRAMHALDI af fyrirspurn Garðars Sölva Helgasonar á aðalfundi Geðhjálpar 2. apríl sl. hefur verið ákveðið að stofna hóp fyrir fólk með geðklofa. Hópurinn mun hittast á föstudögum kl. 13.30 í húsi Geðhjálpar að Túngötu 7. 
Markmið hópsins er að bæta líðan þátttakenda með því að þeir deili reynslu sinni með öðrum og læri af því sem aðrir hafa gert til að ná betri heilsu. Umfram allt á þátttaka í hópnum að vera uppbyggileg þó svo að málefnið sé á stundum erfitt, segir í frétt frá Geðhjálp. 
Guðbjörg Daníelsdóttir, sálfræðingur hjá Geðhjálp, og Margrét Eiríksdóttir, hjúkrunarfræðingur á Kleppi, verða hópnum til halds og trausts.
