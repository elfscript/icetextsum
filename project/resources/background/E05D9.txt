Hringrás hefur hafið útflutning á brotamálmi frá atvinnusvæði sínu við Helguvíkurhöfn. Fyrsta farminum var skipað út síðastliðinn föstudag.
Hringrás tók í notkun söfnunar- og vinnslusvæði í iðngörðunum við Helguvík í nóvember síðastliðnum. Fyrirtækið hefur boðið sveitarfélögunum hagkvæmar lausnir við förgun brotajárns og málma og hafa þær verið í skoðun, að því er fram kemur í fréttatilkynningu frá fyrirtækinu. Vakin er athygli á því að starfsemin í Helguvík komi svæðinu vel og dragi úr kostnaði vegna þess að ekki þurfi að aka málmunum til Reykjavíkur. 
Hringrás hefur tekið þátt í árlegu umhverfisátaki Reykjanesbæjar. Þar hefur þúsundum tonna af brotajárni og málmum verið safnað saman, endurgjaldslaust.
