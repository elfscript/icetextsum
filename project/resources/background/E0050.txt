Kleifarvatn er á miðjum Reykjanesskaga, milli Sveifluháls og Vatnshlíðar. Það er þriðja stærsta stöðuvatn á Suðurlandi, um 10 ferkílómetrar, þegar allt er og eitt af dýpstu vötnum landsins, 97 metrar. Um 30 sekúndum eftir fyrri Suðurlandsskálftann 17. júní 2000 átti stór skjálfti upp á 5 til 5,5 stig á Richter upptök sín í norðurjaðri Kleifarvatns. Lækkaði vatnsborðið um 4 metra og flatarmálið minnkaði um 20%, en líklegt er talið að sprungur hafi opnazt í vatninu í kjölfar jarðskjálftanna og valdið auknum leka úr vatninu, sem hefur ekkert sýnilegt frárennsli. Vatnið er nú aftur að bæta á sig. Jarðhiti er syðst í vatninu.
Munnmæli herma að skrímsli hafi haldið sig við Kleifarvatn, í ormslíki, svart og á stærð við meðalstórhveli.
