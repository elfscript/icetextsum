Ef þið heyrið nafnið Astrid Lindgren þá er ekki víst að þið kannist við það en ef þið heyrið hvaða sögur Astrid Lindgren skrifaði er mjög líklegt að þið kannist við eitthvað af þeim. Astrid Lindgren skrifaði nefnilega sögurnar um Línu Langsokk, Emil í Kattholti, Bróður minn ljónshjarta, Elsku Míó minn, Lottu, Maddit, Ronju ræningjadóttur og margar fleiri.
Astrid fæddist í Svíþjóð árið 1907 og lést árið 2002, 94 ára að aldri. Svíar eru afar stoltir af þessum þekkta barnabókahöfundi sínum og mega að sjálfsögðu vera það. Reistur hefur verið garður henni til heiðurs í Svíþjóð þar sem börn geta fengið að skoða Sjónarhól, heimili Línu, hitt Emil í Kattholti og fleiri frægar persónur og staði. 
Við lentum samt sem áður í örlitlum vandræðum þegar við vorum að fletta í gegnum bækurnar sem Astrid skrifaði því nokkrar persónur stukku af síðum bókanna og földu sig á síðum Barnablaðsins. Getur þú hjálpað okkur að finna Kalla á þakinu, Línu Langsokk, Emil í Kattholti og Ronju ræningjadóttur?
