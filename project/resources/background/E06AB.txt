HAGNAÐUR Intrum Justitia í Svíþjóð á síðasta ári nam 334 milljónum sænskra króna eftir skatta sem er rúmlega 3% aukning frá því í fyrra. Þetta er undir væntingum en gert hafði ráð verið fyrir 367 milljóna sænskra króna hagnaði. Velta Intrum var hins vegar yfir væntingum, nam 2.823 milljónum sænskra króna á árinu miðað við 2.741 árið 2004. Búist hafði verið við um 2.794 milljón sænskra króna hagnaði. 
Í frétt á Dagens Industri kemur fram að lagt verði til á aðalfundi að arðgreiðslur verði 2,25 sænskar krónur á hlut. Landsbanki Íslands er stærsti hluthafi Intrum Justitita í Svíþjóð og koma arðgreiðslur til með að nema rúmlega 167 milljónum íslenskra króna ef hluthafafundur samþykkir tillögur um arðgreiðslur. Straumur-Burðarás er fjórði stærsti hluthafinn og munu arðgreiðslur til bankans nema tæplega 70 milljónum íslenskra króna.
