Á VEF Lýðheilsustöðvar www.lydheilsustod.is er að finna ýmsar ráðleggingar um hollt mataræði. Þar kemur m.a. fram að æskilegt sé fyrir fullorðið fólk að borða:
* 500 grömm af grænmeti, ávöxtum og safa á dag fyrir fullorðna, þar af a.m.k. 200 g af grænmeti og 200 g af ávöxtum, auk kartaflna. 
* Tvö glös, diska eða dósir af mjólk eða mjólkurmat á dag. Best er að velja fitulitlar og lítið sykraðar vörur. Ostur getur komið í stað mjólkurvara að hluta til. Tuttugu og fimm grömm af osti jafngilda einu glasi eða diski af mjólkurvörum. Þeir sem ekki velja mjólk geta valið kalkbætta sojamjólk og aðrar kalkbættar vörur eða tekið kalktöflur. 
* Fiskmáltíð a.m.k. tvisvar í viku, fyrir utan álegg eða salöt úr fiski. 
* Fita og feitar matvörur í hófi og fremur valin olía eða mjúk fita en hörð fita á borð við smjörlíki eða smjör. 
* Sykur, kökur, sætindi, ís, áfengi og gosdrykkir er eitthvað sem fólk á að neyta í hófi.
