NÝR Lexus GS300 fékk hæstu einkunn í sínum stærðarflokki fyrir varnir fyrir fullorðna farþega í árekstrarprófun Euro NCAP. Niðurstaðan þykir sýna að lúxusbílar geti náð fullu húsi stiga bæði hvað varðar þægindi og öryggi þeirra sem ferðast í þeim. Lexus GS300 fékk hæstu einkunn sem gefin hefur verið í þessum stærðarflokki á þessu sviði. 
Alls fékk bíllinn 35 stig í prófununum sem er aðeins einu stigi frá hámarkseinkunnagjöf. Auk þess hlaut Lexus GS300 fjórar stjörnur fyrir varnir fyrir börn í bílnum og tvær stjörnur fyrir varnir fyrir gangandi vegfarendur.
