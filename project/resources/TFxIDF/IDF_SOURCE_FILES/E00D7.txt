TÆKNIDEILD lögreglunnar í Reykjavík var kölluð út vegna brunans í Rósarima í gær til að hefja vettvangsrannsókn á eldsupptökunum. Að sögn lögreglunnar er rannsóknin á frumstigi og segir lögreglan að ekki sé grunur um íkveikju. Slökkviliðið telur að kviknað hafi í út frá eldamennsku en eldurinn átti upptök sín í eldhúsi og breiddist hann hratt út.
Starfsmenn Löggildingarstofu fóru einnig á vettvang til að kanna aðstæður.
