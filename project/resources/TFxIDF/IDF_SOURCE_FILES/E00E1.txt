GÓÐIR hálsar, stuðningshópur um krabbamein í blöðruhálskirtli, verða með mánaðarlegan fund sinn í húsi Krabbameinsfélagsins í Skógarhlíð 8 í Reykjavík, í dag, miðvikudag kl. 17. 
Á fundinum verður myndbandið «Krabbamein í blöðruhálskirtli» frumsýnt. Myndbandið er danskt en þýtt og staðfært. Á fundinn verða fulltrúar frá AstraZeneca sem kostaði þýðingu og framleiðslu myndbandsins, þvagfæraskurðlæknar o.fl. 
Fundurinn er einkum ætlaður þeim sem greinst hafa með krabbamein í blöðruhálskirtli og aðstandendum þeirra. Kaffi verður á könnunni.
