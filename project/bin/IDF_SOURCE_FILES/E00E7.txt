Í tilefni af viku bókarinnar 19.-25. apríl mun Félag íslenskra bókaútgefenda gefa út bók sem bóksalar munu afhenda viðskiptavinum sínum að gjöf þessa daga. Bókin nefnist Árbók bókmenntanna og er skipt niður á alla daga ársins og er birt ljóð eða tilvitnun í einn eða fleiri höfunda sem afmæli eiga þann dag. Ritstjóri bókarinnar er Njörður P. Njarðvík. Morgunblaðið mun birta tilvitnun dagsins til loka viku bókarinnar.
6. apríl
Nú sé ég aftur sömu fjöll og dali 
og sá ég fyrr um bernsku minnar skeið. 
Um ennið heita leikur sami svali 
og sama gullið skín á jökulbreið. 
Mér er sem við mig bernskuhreimar hjali, 
verð hugsi við, en úti á þekju um leið. 
að mál er seiði minninganna blandað. 
Að mér það streymir, svo ég vart fæ andað. 
Aasmund Olavsson Vinje, Noregi (f. 1818): 
úr Nú sé ég aftur - (ísl. Magnús Ásgeirsson). 
Önnur afmælisbörn dagsins: 
Dan Andersson 1888 (Svíþjóð).
