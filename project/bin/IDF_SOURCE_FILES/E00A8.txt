SKRIFSTOFA Karls Bretaprins hefur tilkynnt að fyrirhuguðu brúðkaupi hans og Camillu Parker-Bowles á föstudag hafi verið frestað fram á laugardag þannig að það stangist ekki á við útför Jóhannesar Páls páfa á föstudag. Þá hefur verið ákveðið að Karl verði viðstaddur útför páfa í Róm.
Breska ríkisstjórnin hefur ákveðið að Camilla Parker Bowles verði prinsessan af Wales við að giftast Karli Bretaprinsi. Þykir það líklegt til að ergja aðdáendur Díönu prinsessu sem telja Camillu ekki verðugan arftaka hennar. 
Starfslið Karls prins heldur því þó fram að Camilla hafi litla löngun til að bera titilinn sem tengist breskum þegnum svo sterkum tilfinningum. Í staðinn vilji hún bera titilinn: «hertogaynja af Cornwall».
