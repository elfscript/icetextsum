Annað kvöld verða tónleikar í Þorlákshöfn þar sem Marta Guðrún Halldórsdóttir sópransöngkona og Snorri Örn Snorrason, gítar- og lútuleikari, flytja verk úr ýmsum áttum og frá ýmsum tímum. M.a verður leikið á hljóðfærið theorbu sem sést ekki oft á tónleikum hér á landi en það er af sömu ætt og lútan.
Tónleikarnir verða í Versölum, Ráðhúsi Þorlákshafnar og hefjast kl. 20.
